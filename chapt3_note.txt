<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link rel="stylesheet" type="text/css" href="../Styles/tp.css"/>
</head>

<body>
  <p class="heb"><span class="bolded"> מ </span> בירושלמי שלפנינו: ר' יונה ור' יוסי תרויהון בשם ר' שמעון בן לקיש חד אמר מפני מה הוא ישן במיטה כפויה שיהא (במו"ק פ"ג: על מיטה כפויה כדי שיהא וכו', וכ"ה בשינויים קלים גם בכי"ר כאן) נוער בלילה ונזכר שהוא אבל. וחרנה אמר מתוך שהוא ישן על מיטה כפויה הוא נוער בלילה ונזכר שהוא אבל. וההבדל בין שני הטעמים הוא שלדעת ראשונה אסור לו לאבל להשתקע בשינה גמורה כדי שלא יסיח דעתו מן האבלות, ולדעת שניה האבל ישן על מטה כפויה כדי שאם (ואפשר שצריך לגרוס כן בירושלמי) יהא ניעור בלילה יזכר שהוא אבל ולא יבוא לשמש (עיין שבה"ל השלם ה' שמחות סי' י"ח ובהערה שם). ועיין בפ"ה מה' אבל הי"ח ובמה"פ כאן ד"ה שיהא וברי"ץ גיאת ה' אבל ריש צד מ"ו, ועיין בתוה"א להרמב"ן, עניין כפיית המטה ס' ע"ג וע"ד. וכן הוא דרכו של רבינו להעתיק את טעם ההלכות שבירושלמי אם הם לא נזכרו בבבלי, ואעפ"י שאין בהם נ"מ לדינא.</p>

  <p class="heb"><span class="bolded"> נ </span> צ"ל: דמך [חמוי]. ובירושלמי שלפנינו: ר' ינאי זעירא דמך חמוי. הוא הוה חמוי והוא היה רביה. שאל לר' יוסי ואסר ליה. שמע ר' אחא ומר וכו'. ורבינו השמיט את דעת ר' יוסי שפסק לאיסור. ועיין להלן.</p>

  <p class="heb"><span class="bolded"> ס </span> בהוצאות שלפנינו: ר' יוסי נטמאו לו תלמידיו (וכ"ה בכי"ר ובריטב"א כתובות םפי"ב, אלא שבריטב"א גורס ר' אסי, והיא היא), אבל בריוח שבכת"י רבינו אין מקום למלים "ר' יוסי" והן חסרו לפניו, ואינן גם בנזיר פ"ז ולא היו כנראה גם לפני הרוקח (סי' שט"ו) ולפני המאירי (כתובות צד 478), וזו היא הגירסא הנכונה (עיין שי"ק נזיר פ"ז ה"א ד"ה ר' יוסי), ולפיה הכל מעשה אחד ונטמאו לו תלמידיו לחמוי של ר' ינאי זערא. והנה רבינו העתיק רק את המעשה רב של הוראת ר' אחא ואת דעת ר' מנא שאין לתפוס במנהגים שנראים כתרתי דסתרי. וכע"ז קיצר גם בריטב"א הנ"ל. וכנראה שרבינו פסק בילדותו שמותר להטמא לכבוד רבו. אבל בתוה"א להרמב"ן, עניין הכהנים מ"ב ע"ד (ועיין גם בא"ח ח"ב צד 637) וברא"ש ה' טומאה ובכפו"פ פ"ו הוצ' לולץ צד פ"ה פסקו לחומרא שאין כהן מטמא לכבוד רבו.</p>

  <p class="heb"><span class="bolded"> ע </span> השלמתי מנזיר פ"ז ע"פ הריוח שנשאר בכת"י רבינו, ולפנינו בברכות הגירסא: אם אבלים אתם למה אכלתם בשר ולמה שתיתם יין ואם אין אתם מתאבלי' וכו', והיא היא.</p>

  <p class="heb"><span class="bolded"> פ </span> בהוצאות שלנו בטעות: לכבוד תורה, ולפיכך נדחק בפי' בע"ס חרדים לפרש את הפיסקא הסמוכה "ועאל מיתה" שהמת היה ת"ח שהיו מכניסין אותו לביה"כ (וכן מפורש להלן בסוף ההלכה: כד הוון מסקין ליה לסדרא. וכן בב"ר הוצ' אלבק צד 1258: דהוה דן בנווסה והדן בפונוקטה), אבל כגירסת רבינו כ"ה גם בכי"ר, בכי"ס ובנזיר פ"ז, וכ"ה בתוה"א להרמב"ן, עניין ההוצאה ל"ד ב', במאירי כתובות צד 74 ובריטב"א שם י"ז א', ועיין גם רא"ש שם פ"ב סי' ה'. ופירושו כפשוטו מהו להטמא כדי ללמוד תורה. והנה מן העובדות הבאות בירושלמי יש מקום לומר שלשיטת הירושלמי מטמא לת"ת גם בטומאה דאורייתא, ורבינו השמיט כ"ז, מפני שלדעתו הביא הירושלמי את הברייתא שמעתיק בסמוך כהכרעה שאין מטמאין לת"ת אלא בטומאה דרבנן, וכשיטת הבבלי, עיין להלן.</p>

  <p class="heb"><span class="bolded"> צ </span> עיין בכורות כ"ט סע"א ובתוספ' שם ד"ה היכי.</p>

  <p class="heb"><span class="bolded"> ק </span> רבינו מביא כאן את הברייתא שנשנית גם בבבלי עירובין מ"ז א' וע"ז י"ג א' כדי לבטל את המעשים שנזכרו לפני כן בירושלמי ולהודיע שגם הירושלמי שמיקל בטומאת כהנים לכבוד מלכים ולכבוד הרבים (עיין להלן) מכריע כאן כשיטת הבבלי שדווקא בטומאה דרבנן כגון ארץ העמים וכדומה, מטמא לת"ת. וכן פסק בפ"ג מה' אבל הי"ד, והעתיק בחלקן את דברי הרי"ף סוף ה' טומאה. ועיין בשאילתות אמור סי' ק"ג ובהעמק שאלה שם אות ט"ו. ועיין ספרי דבי רב לר' דוד פרדו ד"י ע"א.</p>

  <p class="heb"><span class="bolded"> ר </span> כנראה שצ"ל: ר' יוסי בירבי, או ר' יוסי בר' חלפתא. ורבינו השמיט את מאמר ר' יהודה מפני שאין הלכה כמותו.</p>

  <p class="heb"><span class="bolded"> ש </span> מן הירושלמי משמע שמטמא אפילו בטומאה דאורייתא, וכן כנראה היתה שיטת רבינו בילדותו, ואין כאן סתירה מן הבבלי י"ט ב', עיין להלן.</p>

  <p class="heb"><span class="bolded"> ת </span> בכתובות ק"ג ב', בהוצאות שלנו: אותו היום שמת רבי בטלה קדושה. אבל בכי"מ שם: בטלה כהונה . וכ"ה בראשונים שם ונסתייעו בירושלמי שלנו. עיין אהצו"י צד 71, ויש להוסיף רבינו בחיי אמור קל"ג ע"א, תוספ' הרא"ש וריטב"א כתובות ק"ג ב' ומאירי שם צד 478. וכן פסק רבינו, עיין להלן.</p>

  <p class="heb"><span class="bolded"> א </span> ומכאן שאין מטמאין לקרובי הנשיא בין בחיי הנשיא בין לאחר מיתתו. ועיין פירוש הרמב"ן להלן. ובקרע יש כאן ריוח יותר גדול מן הפיסקא שהשלמתי, וכנראה שהיה שם פירוש קצר של רבינו.</p>

  <p class="heb"><span class="bolded"> ב </span> בהוצ' שלנו: נסא, וכ"ה בראשונים, אבל בירושלמי ד' קושטא הגירסא: יסא, וקרוב לוודאי בעיני שהעתיק ע"פ הרמב"ן, עיין להלן.</p>

  <p class="heb"><span class="bolded"> ג </span> בהוצאות שלנו כאן ונזיר פ"ז גורס: במיתתן עשו אותן כמת מצוה. ובכי"ר: במיתתו עשו אותם כמת מצוה. ולפי גירסא זו בעל כרחינו לפרש שלדברי ר' יסא מותר להטמא לקרובי הנשיא אחר מיתתו. אבל בהגה"מ פ"ג מה' אבל (בדפוס קושטא): א"ר נשיא במיתתו עשו אותו כמת מצוה. וכן בתוה"א, עניין הכהנים, מ"ב ע"ד: אבל נשיא שיטמאו לו הכל. וטעמא מפרש התם עשו אותו כמת מצוה, לפי שאין כבוד הנשיא ביורשין וקרובים אלא בכל אדם. ובשדה יהושע כאן (כ"ד ע"ד) מעתיק מתורת האדם להרמב"ן (אינו נמצא בהוצאות שלפנינו ובשני כת"י): שכיון שלא סלק ר' מנא להטמא לה. כדברי ר' חנינא, א"ל ר' חנינא לר' מנא כיון שלא עלית להטמות לאחותו של נשיא בחייו לכבודו, דין הוא נמי שלא תטמא במותו עצמו של נשיא, דהשתא בחייו שהוא רואהו, והיינו הכבוד האמתי אינך נטמא לכבודו, כשימות הנשיא עצמו דאינו רואהו וליכא כבוד ובזוי למת לא כל שכן. ולזה השיב ר' יסא (כגירסת רבינו) דשאני במיתתן שעשו אותם (כלומר, את הנשיאים) כמת מצוה וכו'. וכן פסק רבינו בפ"ג מה' אבל ה"י: נשיא שמת הכל מטמאין לו אפילו כהנים, עשאוהו כמת מצוה לכל, מפני שהכל חייבים בכבודו. וכן הכל אוננין עליו. וכנראה שגם כאן נמשך אחרי מגילת סתרים של רבינו נסים, עיין בתוספ' הרא"ש ובריטב"א כתובות ק"ג ב'. וכן בס' בית נכות הלכות ח"א צד 57: ירושלמי מהו שיטמא כהן לכבוד הנשיא. כד דמך ר' יודן נשיא אכריז ר' ינאי ואמר אין כהונה היום. ומפרש טעמא התם דעשו אותו כמות מצות (צ"ל: כמת מצוה).</p>

  <p class="heb"><span class="bolded"> ד </span> סוף הדף חסר, ובאותו שטח שבשורה הקודמת מניתי כחמשים ושבע אותיות, ולא מצאתי דרך אחרת אלא להשלים כאן כמו שהשלמתי. ובירושלמי שלפנינו הגירסא היא: מהו שיטמא כהן לכבוד אביו ואמו. ר' יסא שמע דאתת אימיה לבוצרה. אתא שאל לר' יוחנן מהו לצאת. א"ל אי מפני סכנת דרכים צא. אי משו' כבוד אביו ואמו איני יודע. א"ר שמואל בר רב יצחק עוד היא צריכה לר' יוחנן (כ"ה הגירסא בכי"ר, בכי"ס ובמקבילות בנזיר פ"ז ושביעית פ"ו) אטרח עלוי ומר אם גמרת לצאת תבא בשלום. שמע ר' אלעזר ומר אין רשות גדולה מזו. ובבבלי קידושין ל"א ב': רב אסי הוה ליה ההיא אימא זקינה וכו' בעינא גברא דשפיר כותך שבקה ואזל לארעא דישראל. שמע דקא אזלה אבתריה. אתא לקמיה דר' יוחנן אמר ליה מהו לצאת מארץ לחוצה לארץ א"ל אסור. לקראת אמא מהו א"ל איני יודע. אתרח פורתא. הדר אתא. אמר ליה אסי נתרצית לצאת המקום יחזירך לשלום. אתא לקמיה דר' אלעזר. א"ל ח"ו דילמא מירתח רתח. א"ל מאי אמר לך אמר ליה המקום יחזירך לשלום. א"ל ואם איתא דרתח לא הוה מברך לך. אדהכי והכי שמע לארונא דקאתי. אמר אי ידעי לא נפקי. וכמה הלכתא גברוותא אפשר לשמוע מן הירושלמי שלנו בהשוואה לבבלי שם. ועיין רש"י במקומו שהאריך לפרש את הבבלי. ובחידושי המהרי"ט במקומו פירש שהשאלה היתה מפני שרב אסי היה כהן, והסיק: ושוב מצאתי בירושלמי דמסכת סנהדרין (צ"א: נזיר) פרק כלל (צ"ל: כהן) גדול דמייתי הך עובדא דמשמע דמשום טומאה דארץ העמים נגעו בה. ברם רבינו השמיט את עצם הסיפור כאן והעתיק רק את ההלכה, וכבר נשאו ונתנו הראשונים והאחרונים אם מותר לצאת לארץ העמים משום כבוד אב ואם, עיין מה שהאריך בזה בפאת השולחן הלכות א"י סי' ב' ס"ק כ"א אות כ"ח. והנה מן הבבלי שם משמע שמותר לצאת לחו"ל משום כבוד אב ואם, וכן פסקו כמה מן הראשונים (עיין בפאת השולחן שם, ויש להוסיף גם את המאירי במקומו, אלא שהוא לא פירשו שמדברים בכהן). ורבינו פסק בפ"ו מה' ממרים הי"ב: מי שאמר לו אביו וכו' לבטל מצות עשה אפילו של דבריהם ה"ז לא ישמע לו. וכן לא מנה רבינו בין הדברים המתירים לצאת לחו"ל גם כבוד אב ואם, עיין בפאת השולחן הנ"ל. ולכאורה משמע מן הבבלי קידושין שמותר. אבל כשאנו משוים את הבבלי והירושלמי אנו רואים שאין מחלוקת ביניהם. ומפשוטם של דברים בבבלי משמע שרב אסי סבר שמותר לצאת לחו"ל לכבוד אביו ואמו, ולא רצה אלא ליטול דשות מר' יוחנן לצאת (עיין להלן), וכשר' יוחנן ברך אותו עדיין פקפק אם זו היא נטילת רשות גמורה, ור"א נחם אותו ואמר לו שזו היא נטילת רשות. וכן מפורש לעיל בירושלמי (פ"ב ה"ח, ה' ע"ג): אתא (כלומר כהנא) לגבי ר' יוחנן א"ל בר נש דאימיה מבסרא ליה ואיתתיה דאבוהי מוקרא ליה להן ייזיל ליה. א"ל ייזיל להן דמוקרין ליה. נחת ליה כהנא מן הן דסלק. אתון אמרין ליה לד' יוחנן הא נחית כהנא לבבל. אמר מה הוה מיזל ליה דלא מיסב רשותא (ביפה מראה שם: ונטילת רשות מרבו חובה, כדאיתא בפ"ק דמו"ק-ט' א'). אמרין ליה ההיא מילתא דאמר לך היא הוה נטילת רשות דידיה. ולפ"ז גם לדברי ר"א בבבלי לא שינה ר' יוחנן את דעתו אלא נתן רשות, כרב לתלמידו, להפטר מלפניו, ממש כמעשה דכהנא. ובירושלמי שלפנינו מפורש כן שר"ש בר יצחק אמר ברורות שעוד היא צריכה לר' יוחנן, ולפ"ז יש לפסוק כרב נגד התלמיד. ורבינו פסק בפ"ו מה' ממרים ה"י: מי שנטרפה דעתו של אביו או של אמו משתדל לנהוג עמהם כפי דעתם עד שירוחם עליהן. ואם אי אפשר לו לעמוד מפני שנשטתו ביותר יניחם וילך לו ויצוה אחרים להנהיגם כראוי להם. ובהשגות שם: אין זו הוראה נכונה. וכבר תמהו על הראב"ד בר"ן קידושין ס"א סי' תרי"א ובכ"מ במקומו, שהרי בעובדא דרב אסי מפורש שעזב את אמו מפני טירוף דעתה. והנה בסוף המעשה הסיקו בבבלי: אדהכי והכי שמע לארונא דקאתי. אמר אי ידעי לא נפקי. והראשונים שם (המיוחסים לר"י הזקן, חידושים לא נודע למי) פירשו שאעפ"י שחייב בכיבוד או"א גם לאחר מיתה, אין זה מכבוד שאחר מיתה. ברם יש לעיין מה עניין של כבוד או"א במיתתם לנידון דידן, והרי שמע שאמו מתה וחל עליו חיוב להטמא לה (עיין לשון הר"מ בפ"ב מה' אבל ה"ו), ולמה לא יצא לקראתה כדי ללוות את ארונה? (כמובן שהשאלה היא לשיטת הראשונים הסוברים שהותרה לו טומאה ויכול להטמא אפילו שלא לצורך קבורה, עיין טיו"ד סי' שע"ג). ואם רב אסי סבר שמותר לצאת בחייה משום כבוד או"א, למה לא יצא במיתתה כדי להטמא לה? אמנם רבינו פסק בספ"ב מה' אבל שאסור לו לכהן להטמא לאחרים כשהוא קובר את קרוביו (מקורו הוא שו"ת הר"י מיגש סי' ק"כ), אבל כמה מן הפוסקים חולקים עליו (עיין כנה"ג טיו"ד סי' שע"ג הגהות ב"י סי' ה'). ואעפ"י שכולם מדברים בשכבר נטמא מקודם לקרוביו, אבל עדיין לא נתברר (לשיטת הפוסקים הללו) שאסור לכהן להכנס לבית הקברות כשנודע לו לפני שנתנו את אביו בקבר, מפני שסוף כל סוף הוא עוסק במתו (עיין לשון הש"ך יו"ד סי' שע"ג ס"ק י"ב). ולפיכך אין לבטל את פירוש הרש"ש במקומו שפירש לשיטת הראב"ד הנ"ל כי רב אסי אמר לוא ידעתי שאמי תצטער ותמות לא הייתי יוצא מבבל ולא הייתי עוזב אותה. ולפ"ז אין מדברים כאן כלל על היציאה לקראת הארון. אבל עיין מאירי מו"ק ריש צד קמ"ב, וצ"ע.</p>

  <p class="heb"><span class="bolded"> ה </span> בבבלי י"ט ב': קברו את המת וחזרו וכו' בא בטמאה באין עמו בטמאה משום כבודו, כלומר משום כבוד האבל, עיין להלן.</p>

  <p class="heb"><span class="bolded"> ו </span> בבבלי הנ"ל מעמיד לה בבית הפרס דרבנן. ובנחל אשכול (אשכול ח"ב צד 178 סוף הערה ד') עמד על השינוי בין הבבלי והירושלמי, שבבבלי השאלה היא על הכהן שהולך עם האבל, אבל מלשון הברייתא שבירושלמי מוכח שהאבל בעצמו כהן, והוא הרי כבר נטמא מקודם, ולפיכך מותר לו להטמא שוב אפילו בטומאה דאורייתא. וכדבריו משמע קצת בה"ג (ה' טומאה צד 89 ע"א וע"ב, ד"ב צד 219—220) שהביא מקודם את הברייתא הנ"ל מן הבבלי והעמידה בבית הפרס דרבנן ואח"כ הביא את הברייתא ממס' שמחות כלשון הירושלמי כאן בלי שום פירושים. אבל בנחל אשכול שם דחה בצדק פירוש זה, עיי"ש. ולפיכך יש לקבל את פירושו של בעל מאיר נתיב (על ר"ש סיריליאו ברכות ט"ו ע"א) שהעיר על דברי התוספ' כ' א' ד"ה שב ועל באור הגר"א יו"ד ריש סי' שע"ב (ועל דברי הצל"ח והנוב"י) שהסיק כי לפי גירסת הגאונים נדחו כל התירוצים שבבבלי שם. וכן מעתיק בתוה"א להרמב"ן (עניין הכהנים מ"ד ע"ג): ואקשינן ונגמר מינה. שב ואל תעשה שאני. הדין היא גמרא דכתיבא בנוסחי. ואיכא נוסחי עתיקי דגרסי ומוספי וכי תימא נילף מנזיר. מה לנזיר שכן ישנו בשאלה. וכי תימא נילף מכהן. מה לכהן שכן לאו שאינו שוה בכל. ורבינו האי גאון כך כתב בפירושיו, והשתא משמע לפום הני נוסחי דכל לאו טומאה נדחה מפני כבוד הבריות, דכולהו לאוין שאינן שוין בכלהם. ואידחי לה כולה סוגיא דלעיל . דבא בטומאה באין עמו אפי' בטומאה דאורייתא. ומדלגין על גבי ארונות של מתים לקראת מלכי ישראל אפילו בשאין בהן פותח טפח, ודאי דהיא טומאה דאורייתא, וזו קולא קשה מאד וכו'. וכן מעיד בעל המאור (פ"ג): ומצאתי בנוסחאות הבאות מספרד דגרסי עלה וכי תימא נילף מכהן. מה לכהן שכן לאו שאינו שוה בכל. וכל הנוסחא אינה מצויה בכל הספרים שלנו. וכן נראה מדברי רש"י ז"ל וכו' ודעתי נוטה לגירסת הגאונים ז"ל כמו שכתוב בנוסחאות הבאות מספרד. ולפיכך נראה קרוב לוודאי שרבינו סמך בילדותו על גירסת הגאונים מפני שמצא לה שרשים בכל הסוגיא שבירושלמי כאן, אבל בחיבורו חזר בו ופסק בספ"ג מה' אבל כשאר הפוסקים. סוף דבר מהלכות הירושלמי שבסוגיא זו למדנו שהר"מ פסק בילדותו שכהן מטמא לכבוד רבו אפי' בטומאה דאורייתא, שמטמא לת"ת בטומאה דרבנן ומטמא לנשיא אפי' בטומאה דאורייתא (ומשתי ההלכות האחרונות לא חזר בו מפני שכן הוא גם בבבלי) שמטמא לראות את המלכים ולכבוד הרבים אפילו בטומאה דאורייתא, מפני שטומאת כהנים לאו שאינו שוה בכל הוא. ואם צדקנו בהשלמתנו של החסר בכת"י רבינו פסק ג"כ שאין כהן מטמא בטומאת ארץ העמים לכבוד אביו ואמו.</p>

  <p class="heb"><span class="bolded"> ז </span> בכת"י רבינו היו לפני מלה זו שתי מלים אחרות שמחק אותן, ואפשר עדיין לראות את המלה "אין" ואת ה"יוד" של המלה הקודמת, ונראה שרבינו רצה להעתיק: תני אין מוציאין את המת וכו' ונמלך והעתיק את ההלכה שלנו.</p>

  <p class="heb"><span class="bolded"> ח </span> רי"ץ גיאת ה' אבל צד ל"ט ופסקה רבינו בפ"ד מה' אבל ה"ג: שמא תפסק רצועה מסנדלו של אחד מהן ונמצא מתעכב מן המצוה. וכן הגירסא בכי"ר ובנזיר פ"ז ובכל הראשונים שמביא באהצו"י צד 72 ואילך. ובמשנת ר' אליעזר פ"י צד 185 שנינו: שהיו מהלכין לאחוריהן כדי שלא יתנו אחוריהם אצל הארון. כיצד ארבעה נושאין הארון שנים פניהן אל פני הדרך. ושנים אחוריהן לפני הדרך. ולא עוד אלא שהיו מהלכין יחפין שלא היו יכולין לנעול את הסנדל. אם מפני כבוד הבריות שנו רבותינו הנושאין את מטה אסורין לנעול את הסנדל. מפני כבודו של מקום על אחת כמה וכמה. ואנו רואים מכאן שנושאי המטה אסורין בנעילת הסנדל מפני כבוד הבריות. והעיר ע"ז הרמ"מ כשר בתו"ש פרשה שמות צד רנ"א ואילך, עיי"ש שהאריך והעיר לנכון שנזכרו שני טעמים הללו (הפסקת הרצועה וכבוד הרבים) גם בעניין נשיאת כפים (סוטה מ' א'). ולכאורה נראה שיש לפנינו מקורות חלוקים.</p>

  <p class="heb">ברם בא"ח ח"ב צד 600 מעתיק: ירושלמי הכתפין הנושאין המטה אסורין בנעילת הסנדל שמא יפסוק סנדלו של אחד ונמצא מעכב את המצוה (וכן הגיה הרמ"מ כשר בירושלמי מדעתו). ולפ"ז יתכן שעלינו לפרש אחרת גם את המשך הירושלמי שלכאורה אין לו קשר עם המאמר של נעילת הסנדל. וכ"ה בב"ר (פצ"ו בכי"ו, הוצ' אלבק צד 1238): והחי יתן אל לבו אילו הצדיקין וכו' אמר ר' אימי צדיק חי העולמים משלם שכר כל פסיעה ופסיעה שהבריות פוסעים בגמילות חסדים וכו' תני הכתפים אסורים לנעול את הסנדל שלא תפסוק הרצועה ויערבבו את המצוה. ר' זעירא שרע בדיבורה אזלון בעיי מזקופיניה ואשכחוניה איעני, אמ' ליה ר' [מהו כן] אמ' לון להין דאתינן על שם והחי יתן על לבו. והנה המפרשים נדחקו מאד בבאור המעשה עם ר' זעירא, וכבר פרשתי (תרביץ ש"ג צד 453 ואילך, הירושלמי כפשוטו צד 506) שדיבוריא בהלוית המת הוא ביטוי רגיל במובן קילוסים, שכן מפורש בירושלמי פסחים פ"ח ה"ח ל"ו ע"ב (ובהקבלות): מהו דברים. רבנן דקיסרין אמרין קילוסין. וכן במס' שמחות פ"ג: המהלכין אחרי המטה לא היו עונין אחריהם אלא דברים שיש בו (עיין שבת קנ"ג א'). וכן בירושלמי סוף מו"ק: ואנן חמי רבנן עניין בדיבורא (עיין מש"ש). וכן הפירוש גם כאן: ר' זעירא נתחלק ונפל בשעת הקילוסין אחרי המת, באו ורצו להעמיד אותו, מפני שחשבו שהוא ניזק ואין לו כח לעמוד בעצמו, ואשכחוניה איעני, כלומר מצאו אותו שהוא עונה בשכיבה על הקילוסין. ונדחקתי שם בפירוש הדברים "לכן דאתינן" (ע"פ הגירסא כאן וקה"ר ז' ב'), אבל עכשיו אני רואה שהגירסא "להן דאתינן" (וכ"ה בירושלמי נזיר פ"ז ובב"ר הנ"ל) היא הנכונה, והפירוש הוא שר' זעירא הצטדק על שעיכב את הרבים (עירבב את המצוה, לפי ב"ר) ואמר: להן דאתינן, כלומר, לזה שבאנו, והיינו לשם זה באנו לקלס את המת, על שם והחי יתן על לבו (כשני הפירושים בב"ר הנ"ל). וממש כלשון זו גם בירוש' תענית (פ"ד ה"ד, ס"ח ע"ב): אף על גב דאית בליבינן עקין סגין, אלא להן דאתינן , כלומר נזכיר רק עצירת גשמים (או גוביי), שהרי לשם זה באנו לכאן. ונמצא שהמעשה עם ר' זעירא יש לו קשר ישר עם הברייתא המדברת על עיכוב המצוה.</p>

  <p class="heb"><span class="bolded"> ט </span> בבבלי י"ט א': ת"ר אין מוציאין את המת סמוך לק"ש ואם התחילו אין מפסיקין, והירושלמי מוסיף את הקושיא ממשנתנו ומתרצה. והירושלמי הובא בכמה מן הפוסקים (עיין אהצו"י צד 73, ועיין מ"ש ר"י אבוהב שהובא בב"י טאו"ח סי' ע"ב). ורבינו הבליעו בסידור הדברים בפ"ד מה' ק"ש ה"ד. וגם כאן העתיק והא "דתנינן" (במקום והא תנינן שבכל הנוסחאות כאן וסנהדרין פ"ב), כלומר לא בדרך קושיא ותירוץ אלא בדרך באור. ועיין רי"ץ גיאת ה' אבל צד מ"ה.</p>

  <p class="heb"><span class="bolded"> י </span> רבינו פסק (בפ"ד מה' ק"ש ה"ו) כלשון הברייתא שבבבלי י"ט א' ולא חילק בין יום ראשון ליום שני. אבל כמה מן הפוסקים פסקו כירושלמי שלנו (עיין אהצו"י צד 73 ואילך) מפני שלא ראו בו סתירה לבבלי (עיין מה"פ ד"ה הסופד). וכן כנראה היתה גם דעת רבינו בילדותו. ועיין מ"ש בתוספת ראשונים ח"א צד 15.</p>

  <p class="heb"><span class="bolded"> כ </span> צ"ל: כדי לענות</p>

  <p class="heb"><span class="bolded"> ל </span> הר"מ פסק (ספ"י מה' תפלה) כר' יהושע בן לוי בבבלי כ"א ב' שאם יכול להתחיל ולגמור עד שלא יגיע שליח ציבור לקדושה יתפלל וכו'. אבל כמה מן הראשונים, אעפ"י שפסקו כבבלי העתיקו גם את הירושלמי כאן ולמדו ממנו הלכה אחרת (ראב"ן סי' קנ"ג, תוספ' כ"א ב' ד"ה עד ועוד, עיין אהצו"י צד 74). וכן כתב רמ"ש מאיברוא בספרו על הכל (הגרן ח"ז צד 83): ואף אמן דהאל הקדוש ואמן דשומע תפלה אומר מו' הר"ם שיש לענות בכל מקום שיש לענות קדושה או קדיש. וממנו כנראה במרדכי ברכות פ"ג ס' ס"ה (עיי"ש שהביא גם את הירוש' שלנו) ובסמ"ק (סי' ק"ד, ל"ח ע"ב) עיי"ש. ובטעם החשיבות של שני אמן הללו כתב הב"י (טאו"ח סי' ס"ו) בשם ר"י אבוהב, לפי שהם סיום שבח של ג' ראשונות וסיום האמצעיות (עיין תוספתא מנחות פ"ו הי"ב ומ"ש באור שמח ריש ה' תפלה). ועיין מה שתמה עליו בשי"ק סנהדרין פ"ב סה"א ד"ה חד. ומפשוטו של ירושלמי משמע שהוא מיקל ומתיר להתחיל להתפלל אם יגמור לפני שהש"צ יגיע עד שומע תפלה, ורק בשבת שאינו אומר ברכה זו החמירו שלא יתחיל להתפלל אם לא יוכל לענות אמן אחרי ברכת האל הקדוש. ובס' שערי תורת א"י צד 12 העיר: ומה שלא חששו בחול על האמן של האל הקדוש נ"ל דמשום שבא"י לא היה מנהג לומר קדושה בחול, עיין סנהדרין ל"ז ב' תוד"ה מכנף, לכך לא החמירו באמן שלו מה שאין כן בשבת. ויפה העיר.</p>

  <p class="heb"><span class="bolded"> מ </span> רבינו כתב לפני זה ג' (כלומר, ה"ג) ומחקה, וכנראה שרצה להתחיל מה"ג ונמלך אח"כ והעתיק גם את הפיסקא שלנו.</p>

  <p class="heb"><span class="bolded"> נ </span> רבינו כתב: העומדין בשורה ומחק את המלה "בשורה". ושנינו בבבלי י"ט ב' (לפי כת"י וראשונים עיין דק"ס צד 93): ת"ר שורה הרואה את הפנים פטורה ושאינה רואה חייבת. ר' יהודה אומר הבאים מחמת האבל פטורין מחמת כבוד חייבין. ורבינו פסק (פ"ד מה' ק"ש ה"ו): בני אדם העומדין בשורה הפנימיין שהן רואין פני האבלים פטורין מק"ש והחיצוניים הואיל ואינן רואין את האבלים חייבין בקריאת שמע במקומן (עיין רש"י י"ט רע"ב ופיה"מ במקומו). והעתיק את לשון המשנה בצרוף פירוש הברייתא. אבל הראב"ד בהשגותיו פירש שהפנימיים הם קרובי האבל שצריכים לראות את פניו והחיצוניים הם הרחוקים הבאים מחמת כבוד, ור' יהודה לא בא אלא לפרש (עיין בכ"מ במקומו). ברם מלשון הירושלמי בדברי ר' יהודה שהזכיר שורה אחת מוכח שלדברי הת"ק בשורה הפנימית כולם פטורין, והמחלוקת היא בשורות ובראיית פנים. ולפיכך פסק רבינו כמשנתנו וכפירוש הת"ק שבברייתא. ועיין מה"פ ד"ה תני שנדחק להכניס את שיטת תלמידי רבינו יונה לתוך דברי הראב"ד.</p>

  <p class="heb"><span class="bolded"> ס </span> רבינו כתב לפני זה "מה" ומחקה, ונראה שרצה להתחיל את ההלכה הבאה: מה בין סוכה וכו', ונמלד והביא גם את הפיסקא שלנו.</p>

  <p class="heb"><span class="bolded"> ע </span> לפנינו בירושלמי: תני כל מצו' שאדם פטור אדם מוציא את הרבים ידי חובתן חוץ מברכת המזון. והא דתנינן כל שאינו חייב בדבר אין מוציא את הרבים ידי חובתן. הא אם היה חייב אפילו אם יצא מוציא. א"ר לייא שנייא היא ברכת המזון דכתיב בה ואכלת ושבעת וברכת את ה' אלקיך. מי שאכל הוא יברך. ר' יוסי ור' יודה בן פזי הוו מתיבי וכו'. ורבינו הוציא מתוד המשא והמתן רק את הפיסקא של משנת ר"ה והדיוק ממנה והשמיט את כל עניין ברכת המזון, מפני שהירושלמי מתנגד כאן לבבלי ר"ה כ"ט א', עיין בפ"א מה' ברכות ה"י ושו"ת רבינו סי' נ"ג צד 52.</p>

  <p class="heb"><span class="bolded"> פ </span> עיין ר"מ פ"ח מה' תפלה ה"ד וה"ה ומ"ש בכסף משנה בשם הרמ"ה. ועיין בשו"ת רבינו סי' י"ב צד 13. ובשו"ת הר"י מיגש סי' פ"ו פסק שש"צ מוציא בברכות ק"ש אפילו את הבקיא, ודינו כבה"מ וקידוש היום (אבל בק"ש עצמה בוודאי אינו מוציא). וכן בליקוטי הרמב"ן סוף ברכות: ולפיכד היה החזן מברך אהבת עולם והצבור עונין אמן וקורין ק"ש בפיהם שיהא (צ"ל: שהיא) המצוה המוטלת על כל יחיד ויחיד שיהא משנן בפיו. ובל"ס כיוון לירושלמי כאן. ועיין בראשונים שציין באהצו"י צד 78 (וביחוד בשו"ת הרשב"א ח"א סי' קכ"ו) ואילך, ויש להוסיף מאירי ר"ה צד 93 וחידושי הר"ן שם ל"ד ב' ד"ה יחיד, ועיין ברי"ץ גיאת ר"ה צד ל"א. ויש מן הראשונים שפסקו שבק"ש ובתפילה אפילו ביחיד שלא יצא אינו מוציא, עיין בב"י טאו"ח ריש סי' קכ"ד. ועיין בפיה"מ סוף ר"ה, והנוסחא שלפנינו היא נוסחת מהדו"ק, אבל בהוצ' במברגד ובהגד"נ שם היא נוסחת מהדו"ב.</p>

  <p class="heb"><span class="bolded"> צ </span> בירושלמי כאן (ולקמן פ"ח, י"ד ע"א וסוכה פ"א ה"ב, נ"ב ע"א) אין חולק ע"ז שאין מברך על סוכה אלא פעם אחת, ובבבלי סוכה מ"ה ב' נחלקו בזה שמואל ור' יוחנן, שמואל סובר כירושלמי שלפנינו ור' יוחנן סובר שגם בסוכה מברך כל שבעה, והתלמוד הביא שם ברייתא סתמית כשמואל והעמידוה שם כחכמים, אבל לרבי מברך כל שבעה. ואעפ"י שפסק רבא כחכמים מ"מ נהג בעצמו כרבי, וכן פסקו כל הפוסקים לרבות גם רבינו בפ"ו מה' סוכה הי"ב, ועיין מה"פ ד"ה מה. וכנראה שבילדותו סבר שמכיוון שבבבלי נחלקו בזה ובירושלמי אין שום מחלוקת, ובפרט שלדעת הבבלי ר' יוחנן הוא המחייב לברך על סוכה כל שבעה, והירושלמי (רבינו כותב בהקדמתו לחיבורו: ור' יוחנן חיבר הגמרא הירושלמית בארץ ישראל) אינו מחייב לברך אלא פעם אחת, הרי מסתבר שיש לסמוך כאן על הירושלמי. ועיין סוכה מ"ז א'.</p>

  <p class="heb"><span class="bolded"> ק </span> בבבלי כ׳ ב׳: באמת אמרו בן מברך לאביו וכו' אבל אמרו חכמים תבא מארה לאדם שאשתו ובניו מברכין לו וכו'. ופירש הרמב"ן במלחמות פ"ג (והעיר עליו רע"א בגליון הש"ס במקומו) שהבן הגיע כבר לשנותיו, ומ"ש בגמרא "וליטעמך בן מברך לאביו" (לפנינו: קטן בר חיובא הוא. ועיין דק"ס צד 98 הערה נ'), אינה אלא הגהה במקצת נוסחי, ומ"ש רב עוירא שם דחויה היא, ואשה חייבת בברכת המזון מדאורייתא וכו'. ועיין תשב"ץ ח"א סי' קס"ח. ועיין גם בה' ברכות להריטב"א פ"ה סי' ט'. אבל רבינו סמך על הירושלמי כאן שגורס בסיפא של הברייתא "בן עשר" (והיינו קטן שהגיע לחינוך), ומכאן אנו רואים שהבן הנזכר בברייתא שבבבלי הוא קטן, ובהכרח עלינו לומר שהגדול אכל רק שיעורא דרבנן, וכמו שפסק רבינו בפ"ה מה' ברכות הט"ז. ורבינו העתיק בכוונה רק את הסיפא של הברייתא ולא את הרישא שמפורש בה: קטן [מברך] לאביו, מפני שבהעתקת הסיפא חסך לעצמו את הדילוג על הבאור של הירושלמי לרישא, והיינו שהגדול עונה אחריו (כמשנת סוכה פ"ג מ"י), מה שמתנגד לבבלי. ובקיצורו המופלג השיג גם את הפירוש לבבלי שמדברים בקטן וגם את הצירוף של הקללה לאדם שקטן (ודווקא קטן אבל לא גדול) מברך לו, כמו שהעתיק בחבורו. ועיין בהשגות הראב"ד במקומו, ועכשיו אנו רואים שרבינו השמיט גם בה' הירושלמי שלו את חבאור "תיפתר בעונה אחריהן". ועיין באהצו"י צד 80, מאירי צד 67 ומה"פ ד"ה ברכת המזון.</p>

  <p class="heb"><span class="bolded"> ר </span> לפנינו: ר' יסא אמר אסור. וכ"ה במאירי צד 69. אבל כגירסת רבינו כ"ה גם בכי"ר. ובס' בית נכות הלכות ח"א צד 57: חזקיה אמר אסור ור' אסא אמר מותר. אמר ר' זעירא כל סבר קשי דהוה לו תמן סברתיה. ואפשר שצ"ל גם שם "מותר" בדברי שניהם, כגירסת כי"ר ורבינו. ופסק הגאון (עיין מ"ש על ליקוטים אילו לעיל הערה 54) שמותר להרהר בד"ת בבית הכסא, שהרי שני מעשים מסייעים להלכה זו. ועיין מ"ש בכ"מ (פ"ג מה' ק"ש ה"ד) בשם רבינו מנוח, ועיין בברכ"י או"ח סי' פ"ה. אבל לפי פשוטן של דברים חולק הבבלי (כאן כ"ד ב' וזבחים ק"ב ב': לא לאנסו שאני) על הירושלמי. וגם רבינו חזר בו ופסק בחיבורו (פ"ג מה' ק"ש ה"ד) כבבלי.</p>

  <p class="heb"><span class="bolded"> ש </span> וכן והעתיק רבינו נסים בספר המפתח כ"ב ב'. ובוודאי שכן הלכה שהרי אין כאן אלא פירוש וכן משמע קצת מן הבבלי, עיין כ"א רע"א ובפי' קדמון בן זמנו של הר"מ הוצ' הר"ש אסף סוף צד מ"ג. ואשר ליש לו מים לטבול כן פסק גם הגר"א ובאר (שנות אליהו פ"ג סמ"ד) שאין כאן סתירה מן הבבלי עיי"ש.</p>

  <p class="heb">ולעצם העניין כבר אמרו (בבלי כ"ב א') שבטלו טבילה זו, ופסקה רבינו בפ"ד מה' תפילה ה"ה. ואפילו אילו שנהגו לרחוץ משום הכון (ר"מ שם ה"ו) בוודאי שאין להם להפסיק באמצע התפלה ולרחוץ, שהרי כל עצמה של הרחיצה (אחרי ביטול הטבילה) אינו אלא מנהג. ולפיכך השמיט רבינו בחיבורו גם את דין המשנה: היה עומד בתפלה ונזכר שהוא בעל קרי לא יפסיק. וכאן העתיק הלכה זו מפני שכן היה הדין לפני שבטלו את הטבילה, והביאה גם כפירוש למשנתנו. וכן בפיה"מ פ"ג מ"ד: כבר נהגו שלא יתפלל בעל קרי עד ירחץ במים, אא"כ יהיה חולה וראה קרי בחליו, ואז לא יתחייב טהרה בשום פנים, ואפילו על הזמן הראשון, ר"ל שנתחייב בעל קרי טבילה ואז יתפלל. ופסק איפוא את ההלכה על הזמן הראשון . אבל בחיבורו (הנ"ל) ניסח: אבל חולה שראה קרי לאונסו פטור מן הרחיצה, ואין בזה מנהג. הרי לך שבה' הירושלמי ובפיה"מ פסק את ההלכה לפי הזמן הראשון כלומר קודם שביטלו את הטבילה, אבל בחיבורו פסק כבר לפי המנהג (אחרי שבטלו את הטבילה). ועיין בשו"ת הר"מ סי' פ"א, הוצ' פריימן צד 79 ובהערות שם. ועיין בפיה"מ פ"ג סמ"ו.</p>

  <p class="heb">ורבינו השמיט את כל ההלכות עד סוף הפרק מפני שמהן נמצאות בבבלי ומהן מתנגדות לו. ועיין בברכ"י או"ח סי' פ"ו שהחליט לנכון שדעת הר"מ בפיה"מ (פ"ג מ"ה) היא ש"כמה ירחיק מהן" מוסב על מי רגלים (כפירוש הבבלי כ"ה ב') ולא על מים הרעים ומי משרה, ופסק שלא כירושלמי להלן שפירש כי ההרחקה במשנתנו היא ממים הרעים וממי משרה. ועכשיו אנו רואים שרבינו השמיט זה גם בה' הירושלמי שלו.</p>
</body>
</html>