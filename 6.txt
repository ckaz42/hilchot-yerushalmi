
<body>
  <p class="heb"><span class="bolded"> ש </span>
בירושלמי כאן בה"א: מה עביד לה ר' יוחנן משום ברייה.
מילתיה דר' יוחנן אמרה שכן אפילו אכל פרידה אחת של ענב
או פרידה אחת של רימון שהוא טעון ברכה לפניה ולאחריה. ועיין
גם ירוש' נזיר פ"ו ה"א, בש"ק שם ובנוע"י כאן ושם. וכמה מן
הראשונים פסקו כירושלמי, עיין אהצו"י צד 137 ואילך, ויש
להוסיף גם הגהות מרדכי הגדול (יאהרבוך הפרנקפורטי ח"ב צד
20), צדה לדרך מאמר א' כלל ג' פכ"א. והר"מ לא פסק כן, וגם
כאן הולך בשיטת מגילת סתרים לר"נ, עיין סה"י לכבוד ברלינר
צד 53, תולדות ר"א מיימוני לר"ר מרגלית צד 44, תרביץ שי"א
צד 251  הערה 14.

</p>
<p class="heb"><span class="bolded"> ת </span>
רבינו פסק את כל ההלכה בפ"ד מה' ברכות ה"י, וסמך
כדרכו על מגילת סתרים לר"ן שהביא את כל הפיסקא, עיין
בפרדס ל"ח ע"ד, מנהיג שבת סי' כ' צד  26,  ראבי"ה פסחים סי'
תכ"ג ח"ב צד 55 (ועיי"ש בהערה 14),  שבה"ל השלם סי' קס"ו
צד 132. ועיין אהצו"י צד 140.   ויש להוסיף עליו: פסקי ברכות
לר"י בן פלט (פרדס ל"ט ע"ג), תוספ' ר' יהודה לברכות ל"ט א'
ד"ה צריך, ראבי"ה הנ"ל סי' תקט"ו צד 146, שו"ת מהר"מ הוצ'
מק"נ צד 308 (=תשב"ץ קטן סוף סי' שכ"ב), רמ"ש מאיברוא (על
הכל, הגורן ח"ז צד  95), או"ז ח"א סי' קמ"ב, שו"ת מהר"ח או"ז
סי' קכ"ט, אבודדהם ה' ברכות ש"א (קכ"ה ע"ב), ר' גרשום בר'
שלמה (אבודרהם שם קכ"ה ע"ג), רא"ה פ"ו צד קט"ו, מאירי
ל"ט ב' צד  134, א"ח ח"א ה' סעודה סי' ט"ז, ל' ע"א וה' ברכות
סי' ל"א, ל"ט ע"ב, כל בו ריש ס' כ"ד, אהל מועד ח"א צ"ב ע"ב,
אגודה ברכות סי' קל"ו, קע"ט ע"ד, וצדה לדרך מאמר א' כלל ג'
ספכ"ב. ועיין להלן.
</p>
<p class="heb"><span class="bolded"> א </span>
 לפנינו: תמן לכך כוין דעתו מתחילה. ברם הכא לא לכך
כוין דעתו מתחילה. ועיין מ"ש להלן. ועיין שרי"ר צד 24.
</p>
<p class="heb"><span class="bolded"> ב </span>
 בר"מ הנ"ל: אין מברכין על אוכל מן כל האוכלין ולא על
משקה מן כל המשקין עד שיבא לפניו. ואם בירך ואחר כך הביאו
לפניו צריך לחזור ולברך. ועיין בירושלמי שלהלן ובכ"מ במקומו
ובב"י טאו"ח סי' ר"ו. ובשבה"ל הנ"ל: והמברך על המצוה
לעשותה או על דבר לאכלו ולא עלתה בידו לפי שעה ונתעכב
מעט ועלתה בידו לאחר מכאן צריך לו לחזור ולברך דאמר
בירושלמי תני ר' חייא אין מברכין על הפת אלא כשהוא פורס
וכו' ומסתברא דשיעור עיכוב זה כדי שאילת שלום תלמיד
לרב וכו' (ועיין בפסקי ר"י בן פלט ובאבודרהם הנ"ל, ועיין
בשו"ת הרדב"ז ח"א סי' רמ"ח ויד אהרן או"ח סי' ר"ו). ומלשון
בעל שבה"ל נראה שלא שאב פיסקא זו ממגילת סתרים,
וכן לא הביאה המנהיג הנ"ל. אבל מן הפרדס וראבי"ה סי'
תכ"ג הנ"ל וכן המפתח למגילת סתרים הנ"ל (בהערה 99) סי'
קק"ח (עיין בהערה 17 שם, והשוה
הסדר בבית נכות הלכות ח"א צד
  57 ור"מ הנ"ל) מוכח שגם פיסקא
זו היתה במגילת סתרים, ולפ"ז
כל ה"י שבר"מ מיוסדת על ספר זה.
</p>
<p class="heb">
ובב"י סי' ר"ב הנ"ל פירש את
ההילוק בין השותה מאמת המים
(שמביאו הר"מ שם) ובין מברך
על אוכל ומשקה לפני שבאו לפניו,
אעפ"י שדעתו עליהם, מפני
שבאמת המים סוף המים לבוא,
אבל באוכל שלא בא לפניו, אין
המברך יכול להיות בטוח שיביאו
לו את האוכל. וכן הבינו כל
הראשונים הנ"ל (ועיין גם אהל
מועד ח"א צ"ג רע"א) שאין שום
סתירה בין הברייתא של ר' חייא
ובין ההלכה הקודמת על השותה
מאמת המים. אבל בפרנס סי'
תי"א כתב: בירושלמי יש מי שנפל מידו דבר שרצה לאכול ובירך
עליו כבר ולוקח אחר לאכול צריך לברך שנית. וכן השותה
מים מן הקילוח או מן המעיין או מן הנהר ואותם מים שהיו לפניו
בשעת ברכה הולכין ועובדין, אומר לאחר הברכה ברוך שם כבוד
מלכותו לעולם ועד. ומשמע מזה שהוא פירש שהברייתא של ר'
חייא חולקת ואסור לשתות מן המעיין, ואם ברך צריך לומר
בשכמל"ו. ושמא חידש לנו דין אחר, והיינו אם ברך ושהה קצת
עד שעברו המים שהיו ראויים לבוא לתוך פיו בשעת הברכה
צריך לברך שנית. וצ"ע. ועיין להלן.
</p>
<p class="heb"><span class="bolded"> ג </span>
הלשון קשה, ומדברי הר"מ הנ"ל משמע שמפרש אותו שלא בא
לידו בשעת הברכה, אבל הרי מפורש כאן: ההן דנסיב עיגולה.
והרמ"ש מאיברוא (הגורן ח"ז צד 95 הנ"ל) כתב: וגם הלכה אם
בירך אדם לפירא אחת ונפלה מידו בין פירות אחירות
ואינה מכירה צריך לברך מתחלה לאחרת. ועל הברכה
שעשה שלא תהיה ברכה לבטלה (י)אמר בירו' שצריך לברך בר'
שם כבוד מלכ' לעולם ועד. וכנראה מפירושו שרצה לתרץ את
ההבדל בין נפילת התורמוס שאבד לגמרי ובין השימוט של העיגול
(או הפוגלא) שנפל לבין אחרים והוא לפניו אלא שאין מכירו,
וגם כאן צריך לברך שנית. ועיין הלשון בשו"ת מהר"מ הוצ' מק"נ
צד 308  (=תשב"ץ קטן סוף סי' שכ"ב) הנ"ל. ור"י בן פלט הנ"ל
פירש שהמברך טעה וחשב שהאוכל מקונח ומוכן לאכילה, ואחרי
הברכה ניקה אותו צריך לברך שנית, ומחמת הפסק אתינן
עלה, ועיין הלשון בראב"ן סי' ק"צ שהביאו באהצו"י. ולדברי
המפרשים שהאוכל נפל מידו ואבד קשה, שהרי זה ממש ההלכה
על התורמוס שלעיל.

</p>
<p class="heb"><span class="bolded"> ד </span>
 מכאן המקור לדברי הר"מ הנ"ל ופי"ב מה' שבועות הי"א
שהמזכיר שם שמים לבטלה צריך להוסיף דברי שבח ולומר ברוך
שם כבוד מלכותו לעולם ועד, כפי שהעירו בהגה"מ ובכ"מ במקומו.
וכן הסכימו רוב הראשונים. ברם יפה העיר הר"י פערלא בבאורו
לסה"מ לרס"ג ח"ג דכ"ח ע"ד על דברי בעל האו"ז ח"א סי' קמ"ב
שכתב: ונראה בעיני לפשוט לפי פירוש זה שא"צ לחזור ולברך
דקיי"ל כר' תנחום בר' יודן שצריך לומר ברוך שם כבוד מלכותו
לעולם ועד. וכן בראב"ן סי' ק"צ: צריך למברכה זמן תניינות
בשכמל"ו. וברור שהם פרשו שר' תנחום בר יודן חולק על
ר' חייא בר אבא וסובר שאין צריך לברך אלא אומר לכל הפחות
בשכמל"ו, וממילא נופל כל היסוד שצריך לומר בשכמל"ו אחרי
הזכרת שם שמים לבטלה. שוב העיר על דברי מהר"ח או"ז סי'
קכ"ט (ובזה קדמו בטל תורה כאן), שהביא את דברי אביו וחלק
עליו ואמר שגם ר' תנחום בר יודן מצריך ברכה אלא שהוא "חושב
זה ברכה כמו בריך רחמנא מריה דהאי פיתא" (ברכות ט' ב'), וע"פ
שיטת הראשונים הללו מדוקדק הלשון בירושלמי "שלא להזכיר
שם שמים לבטלה", כלומר שלא להזכיר להבא (ולפיכך אינו מברך
שנית ברכה גמורה), זהו תוכן דברי הרב הנ"ל. וכדאי להזכיר גם
את סוף תשובת מהר"ח או"ז הנ"ל: "אכן שמעתי ממורי רבינו
מאיר זצוקלה"ה שאומר שאם לפעמים היה מזכיר שם שמים
לבטלה היה אומר לאלתר
בשכמל"ו, וכפי זה אז ר' תנחום
לא אתא לאפלוגי אדר' חייא בר
הדא אלא מודה שצריך לחזור
ולברך, ומחמת שברך והזכיר
שם שמים לבטלה צריך לומר
בשכמל"ו, אבל תימא ביון שברכה
ראשונה היא לבטלה ולא שנייה
ויאמר אחר ברכה שנייה
בשכמל"ו, וכבר שהה אחר
הראשונה הרבה, ושמא מיד
כשנפלה מידיה יאמר כן וכו'".
יעיין שו"ת מהר"ם והרמ"ש
מאיברוא הנ"ל. ובאהל מועד ח"א צ"ב ע"ב:
צריך למברכה זמן 
תניינות וצריך להזכיר אחר הברכה בשכמל"ו שלא להזכיר ש"ש
לבטלה. וגם כאן צריך לפרש שמזכיר אחרי הברכה הראשונה,
ולא אחרי השניה. ובר"מ מפורש: וצריך לומר בשכמל"ו על ברכה
ראשונה וכן ברא"ה, בא"ח הנ"ל ועוד.
</p>
<p class="heb"><span class="bolded"> ה </span>
 כל ההלכה בר"מ פ"ג מה' ברכות הי"א והי"ב. וגם כאן סמך
רבינו על מגילת סתרים של ר"ן, עיין סה"י לכבוד ברלינר צד 52, 
תולדות ר"א מיימוני לר"ר מרגלית צד 43, מפתח למגילת סתרים
סי' ק"צ (תרביץ שי"א צד 251  ובהערת הר"ש אסף  שם) וגרס
כגירסתנו בירושלמי: הרי פחות מכזית, אבל כמה מן הראשונים
גרסו כאן: פחות מכביצה. ועיין אהצו"י כאן צד  143-142   וסוכה
צד 87 ואילך, אלא שהשמיט את דברי הראב"ד שברשב"א ל"ז ב',
ושבהשגות על בעל המאור פ"ו (עיין מה"פ ד"ה התיבון). וכן
מוסר לנו הרשב"א: כתב הראב"ד ז"ל דאין מברכין המוציא אלא
באוכל כזית, הא בפחות מכזית בתחילה מברך בורא מיני מזונות
ולבסוף מעין ג' והא דגרסינן בירושלמי תני וכו' (כלפנינו), י"ל
דההיא באוכל הרבה, אלא שלא לקט מן הפירורין כי אם פחות
מכזית, ואפילו הכי מברך עליהן המוציא אעפ"י שאין הוא לבדו
ראוי לברך עליו ג' ברכות וכו'. ועיין בהשגות הנ"ל. והרשב"א
שאב מפי' הראב"ד לברכות, וכן מפורש במאירי כאן ל"ז ב', צד
 128 ע"א, שכתב בשם גדולי המפרשים : ואם אין דעתו
לאכול מהן כזית אין מברך אלא מיני מזונות, ואח"כ הביא את
שיטת הר"מ והירושלמי שלנו, והוסיף: וגדולי המפרשים פרשוהו
לשטתם בשאכלו הרבה מהם או כשהיה דעתו לאכול כזית. ולעיל
בסמוך שם כתב: ומ"מ בעלי שטה אמצעית פרשוה בשנפסקה
ממקום שיש בו כזית. ועיין בבלי ל"ז ב' ובאוה"ג ח"א צד 87 ואילך
ובר"מ פ"ג מה' ברכות ה"ח ובכ"מ שם. ועי' שו"ת ר' יהושע הנגיד
סי' ט"ז, הוצ' פריימן ורבלין צד צ"ח ובהערות שם. ובס' המנהגות
להרא"ש מלוניל (כל בו ריש ה' סעודה, א"ח ה' סעודה סי' כ"א,
ספרן של ראשונים, הוצ' הר"ש אסף  צד 181): ויש אומרים דעל
פחות מכשיעור אינו מברך רק שהכל דברכת הנהנין היא, ובשם
רב אחא גאון (בא"ח: רב אחא משבחא) ז"ל מצאתי דעל פחות
מכשיעור אין צריך לברך אפילו שהכל. וכן בהגהות שבמרדכי
הגדול (יאהרבוך הפרנקפורטי ח"ו צד 21): חוץ מפחות מכזית
שאין מברכין לא לפניו ולא לאחריו ולא כלום.
</p>
<p class="heb">
ושנינו להלן בירושלמי מה דמר רב כשהיו כולן זקוקין לככר
אחד וכו', והביאו בטאו"ח סי' קס"ז ושאר פוסקים, עיין אהצו"י
צד  143 ואילך. ורבינו השמיטה כאן וגם בחיבורו, עיין מה"פ ד"ה
מסובין. ובראבי"ה פסחים סי' תכ"ג ח"ב צד  56 כתב: ופירושו
מצינו בירושלמי וכו', ושער המו"ל (צד  55 סוף הערה  14) שגם זהו
ממגילת סתרים לר"ן. וספק גדול היא בעיני אם צדק בזה. ועיין
בשבה"ל השלם סי' פ"ד שכותב: ואחי ר' בנימין נר"ו מצא הקושיא
הזאת ותירוצה בירושלמי וכו', והוא בעצמו מביא בסי' קס"ו את
ההתחלה של כל העניין שלנו ממגילת סתרים   וממילא אין
צורך להניח שרבינו חלק כאן על ספר זה שסמך עליו ברגיל.
</p>
<p class="heb">
ועוד שנינו להלן: ר' וכו' היה אומר אשר ברא נפשות רבות
להחיות בהם נפש כל חי בא"י חי העולמים. ובבבלי לא נזכר סיום
הברכה ולמדוה מכאן רוב הפוסקים, עיין אהצו"י צד  146 ואילך
ובטאו"ח סוף סי' ר"ז ובב"י שם. ויש להוסיף פי' הרשב"ץ על

ה' ברכות להרי"ף כת"י ששון (אהל דוד ח"ב 717 רע"ב), והסיק
שלא נהגו כן. ועיין גם בפוסק קדמון שהובאו קטעים ממנו  במאסף
תלפיות (ברדיטשוב תרנ"ה) ח"ד צד  88. וכבר נשאל ע"ז רבינו
(שו"ת הר"מ סי' ל"ד, הוצ' פריימן, צד 31): בענין ברכת בורא
נפשות רבות שיש מי שאומר בא"י חי העולמים, אם
ראוי לומר כך בחתימה ואם לאו וכו' תשובה וכו' ובורא נפשות
רבות אין בה חתימה, כמו
שראיתם אותו כתבנו נוסחהם
בחבורינו. ואעפ"י שהנוסחא אינה
נמצאת ביד החזקה, אבל אנו
יודעים אותה מפיה"מ כאן
ספ"ו (בדפ' נפולי, וממנו בשאר
הדפוסים): אבל עניין הברכה
לברך אחר שתיית המים בורא
נפשות רבות וחסרונן על כל מה
שברא. ברוך אל חי העולמים.
ברם בכת"י על קלף ובשני כתי"י
תימנים ובהוצ' ווייל צד 23: לברך
אחר שתיית המים בורא נפשות
רבות על כל מה שברא חי העולמים. ובשאילתות סי' נ"א (והעיר
עליהן ווייל במבואו שם צד  26): מברך בורא נפשות רבות וחסרונם
על כל מה שברא ברוך חי העולמים. ברם בשאילתות כת"י הנצי"ב
(עכשיו בידי במתנה מחותני הרב ר' מאיר ברלין נר"ו) בפרשת
עקב: "מברך בורא נפשות על כל מה שברא", וכנראה שצריך
להשלים ע"פ הדפוס: שברא [חי העולמים], ומכאן מקור הר"מ
(ועיין דק"ס ברכות צד 235  הערה ש', וכנראה שיש שם הוספה
במשנה ע"פ הר"מ, ואינה בשום נוסח של המשנה שבדקתי). ופירוש
הברכה הוא איפוא: בורא נפשות רבות על כל (=לכל) מה שברא
חי העולמים, עיין שו"ת הרשב"א ח"א סוף סי' קמ"ט. ולפי הנוסח
שבפיה"מ אנו רואים שגם בילדותו פסק רבינו שאין צריך לחתום
בברכה זו, ולפיכך השמיטה גם בה' הירושלמי שלו.
</p>
<p class="heb">
שוב שנינו להלן בסוף ההלכה: מהו להזכיר בה (כלומר, בברכה
מעין שלש) מעין המאורע. א"ר אבא בר זימנא ר' זעירא היה
מזכיר בה וכו', ופסקה הר"מ בעצמו בספ"ג מה' ברכות. ויש
לדון למה השמיטה רבינו כאן. ברם כבר העיד הר"י שירליאון
בתוספותיו כאן (מ"ד א' ד"ה על): וצ"ע פירושו וגם העולם
לא נהגו להזכיר (באו"ז ח"א סי' קפ"א מעתיק ממנו: וצ"ע
הפירושים, וגם מעולם לא הונהגו להזכיר) בה מעין המאורע,
ויכול להיות מה שמזכיר מעין המאורע זהו דוקא בימי החכמים
שהיו (כ"ה באו"ז הנ"ל) רגילין לקבוע עצמן על היין ועל הפירות
וכו' ופוק חזי מאי עמא דבר. ועיין גם בתוספ' שלנו מ"ד א' ד"ה
על. ואעפ"י שהראב"ד בפירושיו (עיין להלן) הביא את הירושלמי
(עיין בהשלמה צד  33), כבר העיד לנו הרשב"א (מ"ד א' ד"ה
ר"ח): וגם הראב"ד ז"ל ורבותינו בעלי התוספות כתבו דעכשיו
לא נהגו לעשות כן. וכן במאירי מ"ד א' סוף צד 152:  ומ"מ
גדולי המפרשים אמרו שלא נאמ' דין זה אלא במי שקובע
סעודתו עליהן וכו'. וגם הרשב"א בעצמו מעיר על הר"מ
ועל הירושלמי: ומיהו לא נהגו כן עכשיו, ובכל הני מילי פוק חזי
מח עמא דבר. וכן פסק באהל מועד ח"א ק"ג ע"א: בברכות הללו
אין צריך להזכיר בהן מעין המאורע וכן נהגו, אעפ"י שהר"מ
אומר שמזכידין וכו', ועיי"ש בהערה 8. ומדברי רבינו בעצמו
אפשר לראות עד כמה היתה המסורת רופפת בעניין זה, שכן הוא
כותב בתשובה סי' ל"ד (הוצ' פריימן צד   31 בשנו"ס לשורה 14):
ומעין היום הוא שיזכיר יום המנוח או יו"ט. באיזה לשון
שיהיה. וכנראה שרבינו הוא הראשון שהנהיג בזקנותו ברכה
זו ע"פ הירושלמי, והשמיטה כאן, מפני שמעולם לא נהגו להזכיר
מעין המאורע בברכה זו. והשוה לשון רבינו בפיה"מ ספ"ו עם
דבריו בספ"ג מה' ברכות.
</p>
<p class="heb"><span class="bolded"> ו </span>
שנינו להלן בירושלמי: אמר ר' יוסי דברי הכל היא. פירות
האילן בכלל פירות האדמה. ואין פירות האדמה בכלל פירות העץ.
וכן פסק רבינו בפ"ח מה' ברכות ה"י: ברך על פירות האילן בורא
פרי האדמה יצא. ועל פירות האדמה בורא פרי העץ לא יצא.
אבל בבבלי מ' א' העמידו את משנתנו כר' יהודה, והר"מ בעצמו
פסק (פ"ד מה' בכורים הי"ב ובפיה"מ בכורים פ"א ט"ו) דלא
כר' יהודה. ועיין בכ"מ שהחליט שהר"מ סמך על הירושלמי כאן,
ועיין גם מה"פ ד"ה אמר ר"י. ויש לדון לפ"ז למה השמיטה
הר"מ כאן בהלכות הירושלמי. ברם הנוסחא יצא נמצאת רק
בדפוסים משנת רפ"ד ואילך, וכן היה במקצת ספרים לפני הרלב"ח
סי' פ"ט (וציינו לו בכנ"הג ובברכ"י או"ח סי' ר"ו), וכן היתה
הגירסא כאן לפני מהר"י קורקוס (עיי"ש בה' בכורים פ"ד הי"ב,
והוא הגיה ע"פ הרשב"א וע"פ הסברא: לא יצא), אבל בר"מ
הוצ' רומא ושונצינו ר"ן ואינקונבל מדפוס ספרד בלתי ידוע ובד"ק
ובכת"י פרסי (אדלר 66) חסרה המלה יצא. וכן היתה כנראה
הגירסא לפני הרשב"א בחידושיו מ' סע"א. וכן מעיד הריב"ב
בשיטתו על הרי"ף (פ"ו כ"ח ע"ב):
הלכך אידי ואידי לא יצא. וכן
כתב הרב ר' משה ז"ל. וכן היתה
הגירסא לפני הר"ש סיריליאו
בפי' לירושלמי כ"ז רע"א. ולאידך
גיסא הגירסא "יצא" שבד"ו רפ"ד
מתאשרת ע"י כת"י אדלר 1693
(בא מבוכארה) וחמשה כתי"י
תימנים, וכן היתה הגירסא לפני
הגה"מ בד"ו רפ"ד (ואפשר שעל
פיה הגיהו בד"ו. אבל בד"ק
חסרה הגהה זו). וכן מעיד
במלא"ש פ"ו, מ"ב: וכנוסחא זו
(כלומר, יצא) נמצא ג"כ בספר
צובא שהוגה מפי הר"מ ז"ל עצמו
וחתימת ידו עליו (עיין גם
במלא"ש כלים פ"ב מ"ה ומ"ש
בתס"ר ח"ג צד 81). ולפ"ז נראה
שהגירסא יצא היא מהר"מ
מהדורא בתרא, אבל במהרורא
קמא פסק: לא יצא, כשיטת
הבבלי, ולפיכך השמיט כאן את
הירושלמי. וברלב"ח הנ"ל העיר
שמפיה"מ כאן משמע קצת שפסק כת"ק, שהרי הר"מ לא אמר שאין
הלכה כמשנתנו. ואפשר שפיה"מ כאן כבר הוגה ע"פ המהדו"ב
של החיבור. ועיין בברכ"י או"ח סי' ר"ו ס"ק א' וס"ק ד'.
</p>
<p class="heb"><span class="bolded"> ז </span>
 רבינו העתיק הלכה זו כדי להוכיח שכאן אין אנו הולכים
אחרי הכלל (עירובין מ"ו ב') "ר' מאיר ור' יוסי הלכה כר' יוסי"
אלא הלכה כר"מ, ואפילו אמר את הברכה בלשון חול יצא. וכן
הסתייע מכאן רב האי גאון (אשכול הוצ' הר"ש אלבעק ח"א
צד 72): ובתלמוד ארץ ישראל מפרש בהא ברייתא בהדיא ר'
יעקב בר אחא אמר שמואל הלכה כר' מאיר, ומפרש נמי האי
מעשה דרב (כלומר, המעשה שהובא בבבלי מ' ב'). וכן פסק רבינו
בפ"א מה' ברכות ה"ו, עיין מה"פ כאן ד"ה הלכה ובבאורי הגר"א
או"ח סי' ס"ח ס"ק א'. וכן הביאו מכאן ראיה שהלכה כר"מ
בכמה פוסקים, עיין אהצו"י צד 151 ואילך ועיין רא"ה פ"ו צד
קכ"ב.
</p>
<p class="heb"><span class="bolded"> ח </span>
כתיב עממי במקום: פיתא, ולפנינו פיסא. ואעפ"י שבברכת
המזון של הפרסי לא נזכרה שם ומלכות הרי גם בבבלי שם לא
נזכרו בברכת בנימין רעיא (עיין מ"ש לעיל בשם רב האי), ורבינו
סמך על פירוש התלמודים (עיין בבלי שם ולהלן פ"ט ה"א י"ב
ע"ד), וכן פסק בה' ברכות הנ"ל. ובמחברתי מדרשי תימן
(ירושלים ת"ש) צד 40 העירותי על נוסח ברכת המזון על קלף
שנמצא סמוך לביה"כ של דורא אברופוס (הסמכתי את הנוסח שם
לתפלה קצרה שבירושלמי פ"ד ה"ד, ה' ע"ב) שלא נזכר בה השם.
וכנראה שהסופרים קצרו והשמיטו את השם מפני שלא רצו לכתוב
את השם במגילות הכתובות ברכות, עיי"ש.
</p>
<p class="heb"><span class="bolded"> ט </span>
כלומר, ואין כאן ברכה כלל בסוף, אלא בתחילה, כפי'
המפרשים.
</p>
<p class="heb"><span class="bolded"> י </span>
כלומר, וצריך לברך בסוף על שבעת המינים (לשיטת
הירושלמי אין חיוב לברך בורא נפשות רבות, עיין להלן. ואפשר
שריב"ל סובר שבמקום ברכה מעין שלש כולם מודים שאינו מברך
בורא נפשות), וממילא חייב לברך גם בתחילה עליהם, כדי שלא
יעשה העיקר טפל, כלהלן.
</p>
<p class="heb"><span class="bolded"> כ </span>
המפרשים נדחקו מאד בפירושו. ומדברי רבינו להלן נראה
שר' אבא מבאר את דברי החכמים ואומר שלשיטתם צריך
לברך בסוף על המין שברך עליו בתחילה, ואפילו אם הוא אינו
ממין שבעה, ואעפ"י ששיטת הירושלמי היא שאין חיוב לברך
בורא נפשות (עיין לעיל ה"א  ובמה"פ שם אתיא דר"ש חסידא).
אבל כמה חכמים נהגו למעשה לברך בורא נפשות (עיי"ש
בירושלמי), וכאן אמר ר' אבא שאם העדיף את המין שאינו
ממין שבעה וברך עליו תחילה חייב לברך עליו בסוף. ומזה
מסיק ר' יוסי (להלן בסמוך
בירושלמי, ורבינו השמיטו, עיין
מ"ש להלן) שר' אבא חולק על
ריב"ל האומר שכל המחלוקת של
ר' יהודה וחכמים היא רק במקום
שאינו צריך לברך בסוף. נמצאנו
למדים מדברי ריב"ל ור' אבא
שהלכה כחכמים, שהרי שניהם
מפרשים את דברי החכמים. וכן
פסק הר"מ בפ"ח מה' ברכות
הי"ג, עיין בכ"מ שם, ועיין בבאור
הגר"א או"ח סי' רי"א ס"ק ב'.
אבל כמה מן הגאונים פסקו כר'
יהודה, עיין שערי ברכות לר"ש
בן חפני באוה"ג ח"ב צד 63
ובהערה ד' שם. ועיי"ש בח"א
צד  92 וצד 143.
</p>
 <p class="heb"><span class="bolded"> ל </span>
 כל זה הוא פירוש רבינו,
וקיצר את סוף לשון הירושלמי
והשמיט את ראיית ר' יוסי שר'
אבא חולק על ריב"ל, מפני שלא
ראה בו צורך לדינא. ופירוש
רבינו מתאשר ע"י המדרש בבמ"ר
פ"ה ב', אלא שנשמט בהוצאות שלפנינו וישנו בכת"י אוקספורד
(קובץ 147 צד 326 ע"ב. ומשם הובא במכירי משלי ל"ב ע"ב):
"ד"א אל תגזול דל כי דל הוא. א"ר לוי זה התרמוס הנכנס עם
הפרפרת. לא יאמר אדם יש לפני אגוזים ותמרים ואניח את
התרמוס. אמ' הקב"ה אל תגזול דל כי דל הוא. תני היו לפניו
מינין הרבה. ר' יהודה אומ' אם יש ביניהם ממין ז' עליו הוא
מברך, וחכמים אומרי' מברך על איזה מהן שירצה. ריב"ל אומ'
מה פליגין ר' יהודה ורבנין בשהיה בדעתו לאכול פת, אבל אין
בדעתו לאכול פת כולי עלמ' מודו שאם יש ביניהם ממין ז'
עליו הוא מברך. אמ' רב בא צריך לברך בסוף. לא בירך נעשה
עיקר תפלה, דתניא (צ"ל: דתנינן, כמו שהוא במכירי הנ"ל) תמן
כל שהוא עיקר ועמו טפלה מברך על העיקר ופוטר את הטפלה
(ברכות פ"ו מ"ז) היה (צ"ל: הדא) גריזמתיא ר' ירמיה בשם ר'
אמי אמ' מברך על התרמוסה. אר"ל משום בל תגזול דל כי
דל הוא". וגם המדרש השמיט את המשא והמתן של ר' יוסי
והסמיך את המאמר לא ברך וכו' לדברי ר' אבא, כמו שעשה
רבינו כאן. ובירושלמי מוסיף על מאמר ר' לוי: עד כדון בשיש
בדעתו לאכול פת. לא היה בדעתו לאכל פת לא בדה, ובעל
המדרש השמיט כ"ז, מפני שמסקנא זו היא רק לדעת ריב"ל,
אבל לדעת ר' בא מברך על התורמוס אעפ"י שאין בדעתו לאכול
פת. וכ"ה בחילופי מנהגים בין אנשי מזרח וא"י סי' כ' (הוצ'
מרגליות צד 130, והעיר ע"ז בס' שערי תורת א"י צד  15): א"מ
בשעה שיש לפניהם תורמוסין ופרי עץ מברכין על פרי העץ
ומניחין פרי האדמה (כלומר, לסוף), ובני א"י מברכיו על
התורמוסין, שהכל בכלל האדמה . ומסתימת הדברים
נראה שכן נהגו אפילו אם לא היה בדעתם לאכול פת, וכדעת ר'
בא ודלא כריב"ל, ולא עוד אלא שמברכין לכתחילה בורא פרי
האדמה ומוציאין בה פירות האילן. וכן פרש המקשה את
הברייתא שבבבלי מ"א א': היו לפניו צנון וזית מברך על הצנון
ופוטר את הזית, והיינו מכיוון שמצוה לברך תחילה על החביב,
הרי הבדיעבד נעשה לכתחילה, וכפירוש הרשב"א בלשון שני (שם
ד"ה מיתביה). וזהו כשיטת הסוברים שגם בהיו לפניו פירות
האדמה ופירות האילן וברך על פירות האדמה הוציא את פירות

האילן (עיין א"ח ה' ברכות סי' כ' ח"א ל"ח ע"א.
אבל עיין מ"ש
תלמידי ר"י פ"ו סי' קנ"א ורא"ה שם צד קכ"ג) ולא כשיטת
הבה"ג (ד"ו צד 15 ע"א, ד"ב צד  56) ורש"י (מ"א א' ד"ה אבל
בשאין). 
</p>
<p class="heb">

ולהלן שנינו: אבל אם ברך על הפרפרת תחילה כל עמא 
מודיי דלא פטר את הפת ולא מעשה קדירה. וכן פסק הר"מ	
בפ"ד מה' ברכות סה"ו: ברך
על התבשיל לא פטר מעשה
קדירה. ברם בבבלי מ"ב ב'
נשאר בתיקו אם ב"ש חולקים
על הרישא של משנתנו או על
הסיפא, ואם חולקים על הסיפא
דעת ב"ה היא שפרפרת פוטרת
מעשה קדירה עיי"ש. וכבר
תמהו על הר"מ מניין לו שב"ש
חולקים על הרישא. ובגליון
הש"ס כאן פירש שהר"מ בלי
ספק סמך על הירושלמי שלנו.
ויש לדון איפוא למה השמיטה
מה' הירושלמי שלו. ברם בשו"ת
ר' יהושע הנגיד (הוצ' פריימן
ורבלין סי' י"ז, והביאה הכ"מ
במקומו) שאלו השואלים: "אמר
בפרק ד' מברכות ברך על
התבשיל פטר מעשה קדרה,
ובאחדות מהנוסחות אמר לא
פטר מעשה קדרה [ובפירושו
על המשנה אמר וב"ש אומרים
וכו' לא פטר מעשה קדירה] ואין הלכה כבית שמאי",
והקשו מפיה"מ על החיבור, ור' יהושע צוה להם לתקן ולנסח  
פטר מעשה קדרה. וכן בכת"י עתיק מן הגניזה (כת"י אדלר
  1052): פוטר מעשה קדרה,
ובכת"י מאוחר נתלה בין השיטין
 "לא". אבל נוסחתנו אנו "לא פטר מעשה קדרה" היא בוודאי
אינה טעות סופר, שכ"ה בכל האינקונבלים  (לרבות גם הקטע 
מדפוס ספרדי בלתי ידוע)   וכ"ה בד"ק ובד"ו רפ"ד וכ"ה
  בחמשה כתי"י
תימניים, וכן
 נראה משו"ת
הרדב"ז ח"ב
סי' תרמ"ג שלא ידע מגירסא אחרת. מאידך גיסא אין ספק
בנוסח פיה"מ פ"ו מ"ה: ב"ש אומרים וכו' לא פטר מעשה
קדרה ואין הלכה כב"ש. ומכאן נראה שבילדותו סמך על הבבלי, וכפירוש ר"ח (אוה"ג ה"ג צד 52), ולפיכך השטיט
כאן הירושלמי, ובחבורו חזר בו וסמך על הירושלמי כאן.
ואם עדות ר' יהושע הנגיד מבוססת על הגהת הר"מ עצמו
נמצאנו למדים שהר"מ חזר בו מחזרתו ופסק כמו שפירש
בראשונה בפיה"מ. ועיין לעיל צד י"ב ובהערה 90 שם.
</p>
<p class="heb"><span class="bolded"> מ </span>
 בבבלי מ"א ב': אמר רב פפא הלכתא דברים הבאים מחמת
סעודה וכו'. ונשנו שם ג' מדות בזה, ופסקן רבינו בפ"ד
מה' ברכות הי"ד. וברשב"א שם: ועדין יש מדה רביעית
שלא נתפרשה, והיא דברים הבאים לפני הסעודה ושדעתו
לאכול פת אחריה וכו' ונ"ל שהיא במחלוקות בירושלמי וכו' אבל
למטה משם אמרו בירושלמי ר' בא בריה דרב פפא בעי אהן
דאכל סולת וכו' צריך לברך בסוף. וכן נראה עיקר.
וכן במאירי שם צד 140: יש מפרשי' שאם באו פירות קודם
סעודה וברך עליהן ואחר כך ברך על הפת (עייו
ב"י בטאו"ח סי' קע"ז ד"ה ודע שרש"י) וגמר סעודתו שאין
ברכת הסעודה פוטרת אותה של אותן הפירות. וממה שאמרו
בתלמוד המערב ר' בא בעי אהן דאכל סלת וכו' צריך לברך
בסוף. ובחיבורו השמיט רבינו מדה רביעית זו.
</p>

<p class="heb"><span class="bolded"> נ </span>
 רבינו הכניס כאן את מסקנת הירושלמי להלן, ע"פ פסקו של
רבינו נסים במגילת סתרים וכגירסתו. עיין שו"ת הגאונים ליק
סי' ק"ה, ויש שם ט"ס, והנכון הוא כמו שהביאו שאר הראשונים,
עיין אהצו"י כאן צד  156 וסוכה צד 125. ועיין במפתח למגילת
סתרים הוצ' הר"ש אסף  צד 241 ובהערה  14 שם. ויש להוסיף 
גם את המיוחס להריטב"א פסחים ק"א א', כ'  ע"ד וס' 
 עץ חיים לר"י מלונדריש (סה"י 
לכבוד שטיינשניידר צד 205)
שהביאו כן ממגס"ת.
ובמאירי פסחים צ"ט ב', צד 88 ע"א: 
ומגאוני  הראשונים שבספרד מפרשים שכל
שדעתו בקידוש ביה"כ לצאת ממנו בביתו יוצא אף בבית
רחוק וכו' ומביאים ראיה ממה שאמרו בתלמוד המערב פ' כיצד
מברכין וכו'. (והירושלמי שלנו הובא גם בשו"ת הרשב"א ח"ז
סי' רצ"ה). ובלי ספק פסק רבינו כן בילדותו כדרכו תמיד להמשך
אחרי מגלס"ת של רבינו נסים. אבל בזקנותו חזר בו, עיין פכ"ט
מה' שבת ה"ח (ובמ"מ שם) ובפ"ד מה' ברכות ה"ה. וכן פסק גם
בתשובתו סי' ל"ד, הוצ' פדיימן
צד 31.


</p>
<p class="heb"><span class="bolded"> ס </span>
 בהוצאות שלפנינו בטעות:
יהושע, אבל בכי"ר ואצל כמה
מן הראשונים ובפסיקתא דר"כ
קצ"ג ע"א, פסיקתא רבתי ד"ב
ע"א: הושעיה.
</p>
<p class="heb">
ולהלן שנינו בירושלמי: מה
בין מוגמר ובין יין וכו', ומזה
מוכח שהמוגמר, כמו היין, בא
בתוך הסעודה והבבא של משנתנו
"הוא אומר על המוגמר" מוסבת
על הרישא, וכן הוכיחו מן
הירושלמי הגאונים (עיין אוה"ג
ח"ב צד 60), הר"ח והרי"ף (עיין
אוה"ג ח"ג צד  53 ובהערה ג' שם)
ועוד (עיין אהצו"י צד 158,   ועיין
ס' המפתח לר"ן מ"ב ב',  רא"ה
פ"ו צד קכ"ט, ומאירי שם צד
 146 ד"ה בא וד"ה ואעפ"י. אבל
רבינו פירש בפיה"מ את המשנה
כפשוטה שבבא זו הולכת על
הסיפא, וכן פסק בפ"ז מה' ברכות הי"ג (ועיין בהשגות שם),  וכן
פירש"י, ועיין בפי' תלמידי ר"י פ"ו סי' קנ"ו, בפי' ר"ש סיריליאו
כ"ח ע"א, בתיו"ט ובמלא"ש במשנה. ובהתאם לשיטתו בפיה"מ
ובחיבורו השמיט רבינו גם כאן את הירושלמי.
</p>
<p class="heb"><span class="bolded"> ע </span>
 בהוצ' שלפנינו: מוסכין. ובבבלי מ"ג א': אמר רב חסדא
וכו' כל המוגמרות מברכין עליהן בורא עצי בשמים, חוץ
ממושך שמן חיה הוא שמברכין עליו בורא מיני בשמים.
מיתיבי וכו' תיובתא. וברשב"א שם ד"ה מיתיבי: יש ספרים
דגרסי תיובתא. וכתב רבינו האיי גאון ז"ל דמתוך גירסא
זו היה נוהג מר שמואל ראש כלה רביה דרב אחא משבחא
ז"ל שלא לברך עצי בשמים אלא על ההדס בלבד. ועיין
גם מאירי שם צד 148 ע"ב. אבל רבינו פסק בפ"ט מה'
ברכות ה"ב כרב חסדא, ולא גרס בבבלי תיובתא.  וכן יוצא
ברור מן הירושלמי שלא הובא כאן שום חולק על רב חסדא,
ולפיכך העתיקו רבינו בהלכות הירושלמי. ועיין מה"פ ד"ה
כיצד, ועיין בספר ההשלמה צד 33 ובמאירי הנ"ל. ובחיבורו
העתיק רבינו את נוסח הברכה ע"פ הבבלי. ויש גם לציין
את השינוי בלשון בין הבבלי והירושלמי במאמר רב חסדא,
שבבבלי אומר: כל המוגמרות וכו' וכאן הוא אומר: על כולן,
ופירשו על המוגמר ועל כל מיני בשמים. ועיין מה שפסק רבינו
בפ"ט מה' ברכות ה"ו, בכ"מ שם ובא"ח ח"א ה' ברכות סי' מ', 
ל"ט ע"ג.
</p>
<p class="heb"><span class="bolded"> פ </span>
מכאן פסק רבינו בפ"ד מה' ברכות ה"ה. וברור שם מתוך
העניין שהר"מ פירש שאין מדברים כאן באכל תאנים מעץ
התאנה, אלא בשאכל מה שאכל במזרח התאנה ואח"כ עבר ואכל
במערבה. וצריך לברך מפני שממזרחה של תאנה למערבה דינו
כמו מבית לבית, כמו שפרש הרש"ס כאן. ובשדה יהושע
הוסיף שאין זה דומה לעובר מזוית לזוית בבית אחד, מפני
ששם המחיצות עושות אותן אחת. ועיין בהשגות הראב"ד ובא"ח
שהובא בב"י טאו"ח סי' קע"ה סד"ה גרסינן בירושלמי ובשיירי
כנה"ג שם ס"ק א'. והמרדכי בערבי פסחים (והעיר עליו בשדה
יהושע) השיג מכאן על רש"י והראבי"ה, מפני שהוא פרש שאכל
תאנים מאותו עץ, אבל מדברי הראבי"ה סי' תק"י ח"ב צד
   138 מוכח שהוא פירש כפירוש רבינו, שהרי העתיק: ובא לאכול
במערבה צריך לברך, וכל שכן מתאנה לתאנה (זהו
פירוש הראבי"ה עצמו). וא"כ העיקר הוא שינוי המקום, ולא
ההבדל בין התאנים ממזרח התאנה ומערבה, עיין בבלי  יומא
פ"ג ב' ומ"ש להלן. 
</p>

<p class="heb"><span class="bolded"> צ </span>
 משרידי האותיות שבכת"י רבינו נראה ברור שהוא גרס
בירושלמי כמו שהעתקתי בפנים, וכ"ה בכי"ר ובכל הראשונים
שמביא באהצו"י צד  159 ואילך (לרבות גם את הגה"מ פ"ד
מה' ברכות בד"ק, ובעל אהצו"י העתיק מדפום משובש), וכ"ה
בראבי"ה הנ"ל, במאירי ברכות נ"ט ב' צד 197 ופסחים ק"א ב'
צד 86, בשו"ת ר"ח או"ז, כ' ע"ד, במיוחס להריטב"א שם ד"ה
שינוי וא"ח ה' סעודה סי' ל"ד,
ל"א ע"ב. וברור שעל פי גירסא
זו פסק רבינו, עיין להלן. 
</p>

<p class="heb">
ובהוצ' שלנו של הירושלמי 
גורס: יין ישן ויין חדש צריך לברך, 
 ואפשר שסופר ת"ח הגיה
כן ע"פ הרישא: במזרחה של
תאנה וכו' במערבה, ופירש (כשיטת המרדכי הנ"ל) שאכל מקודם
את המשובח (עיין יומא פ"ג ב') ואח"כ את הגרוע, וע"פ זה
הגיה גם כאן. ועיין להלן שיטת התשב"ץ קטן. ובבבלי שנינו
(ברכות נ"ט ב', פסחים ק"א ב'): שינוי יין אין צריך לברך.
ולא נתברר מתוך הבבלי מה זה שינוי יין. והר"ח הגביל: שינוי
יין כל שלא שתה ממנו שלשים יום. אבל מדבדי הירושלמי כאן:
"יין חדש ויין ישן צריך לברך, שינוי יין אין צריך לברך"
מוכח ששינוי יין בבבלי, כמו בירושלמי, הוא שני מיני יינות
או ישן וחדש, ועליהם אינו מברך בורא פרי הגפן, אבל מברך
ברוך הטוב והמטיב, כדברי ר' יוחנן בבבלי שם. וכמו שבחדש
וישן מברך על הישן בורא פה"ג, אעפ"י שכבר שתה ממנו בתוך
שלשים, כך מברך הטוב והמטיב אעפ"י ששתה מן השני בתוך
שלשים. וע"פ זה פסק רבינו בפ"ד מה' ברכות ה"ט: היו
מסובין לשתות יין ובא להן מין יין אחר כגון שהיו שותין
אדום והביאו שחור או ישן והביאו חדש אינן צריכין
לברך ברכת היין פעם שנייה, אבל מברכין וכו' הטוב והמטיב.
ולא זכיתי לרדת לסוף דעת המפרשים (עיין בפירוש בע"ס
חרדים כאן ועוד) שהחליטו שלפני הר"מ היתה הגירסא
(המשובשת) של הספרים שלנו, והרי בירושלמי מפורש כאן צריך
לברך, ופירושו ע"פ העניין (כמו בשינוי מקום שבמאמר זה עצמו),
צריך לברך בורא פרי הגפן, כפי שפרשו רוב הראשונים (עיין
בבגדי ישע שמסביב למרדכי פסחים פ"י אות ל"ג), והר"מ הרי
פוסק שאינו מברך בורא פה"ג בבא לפניו יין ישן ואח"כ חדש.
ואשר למאמר הסמוך בירושלמי: רבי על כל חבית וחבית שהיה

ובתשב"ץ קטן סי' רצ"ז:
ולשתות יין ישן אחר חדש או
 להפך אינו מברך הטוב והמטיב
אלא ב"פ הגפן. וכל ל' יום
של תסיסתו קרוי חדש.
והגיה עליו ר"פ: מיהו אין לחלק
בין יין ישן ליין חדש כי
לעולם מברכין הטוב והמטיב. ולכאורה מוכח מתוך דברי
התשב"ץ שהיתה לפניו הגירסא המשובשת של הספרים שלנו.
ברם יותר נראה שדבריו מיוסדים על הרמב"ם, אלא שהוא חלק
עליו ופסק שבשניהם צריך לברך בורא פה"ג. ובא"ח הנ"ל,
ל"א רע"ג: והרמב"ם ז"ל כתב שאין מברכין אותה (כלומר, הטוב
והמטיב) אא"כ הוא משונה במראה מן הראשון או הא' חדש
והשני ישן או בהפך, דלאו בחשיבותא תליא מילתא אלא
בשינויא. אבל בר"מ שלפנינו לא נזכר כלל מה דינו של שותה יין
חדש ואח"כ יין ישן. ומה' הירושלמי כאן נראה שפסק בילדותו
שבמקרה זה מברך בורא פה"ג, כמו שפסקו רוב הראשונים הנ"ל.
ועיין נזיר ל"ח ב' וע"ז ס"ו רע"א, ועיין בב"י טאו"ח סי' רכ"ה
ד"ה וכתוב בת"ה.
</p>
<p class="heb"><span class="bolded"> ק </span>
 בשיורי ברכה או"ח סי' ר"ד העיר על הירושלמי שלנו:
"והפוסקים השמיטוהו. ואפשר דלא שכיחי תו הני מי דקרים".
ונעלם ממנו לפ"ש שהביאו כן להלכה ברוקח סי' שמ"ב. וכ"ה
בראבי"ה סי' קכ"ג צד 106 (וציין להם באהצו"י צד 160), שם
סי' קנ"א צד  153. וכן בא"ח ח"א ה' ברכות סי' ל"ז, ל"ט ע"ג:
והאוכל או שותה דבר לרפואה וכו' וי"א שצריך לברך אעפ"י
שאינו נהנה ממנו, כגון מאכל מר, וכן דעת הירוש', וביאר דצריך
להזכיר בברכתו רפואה. ורבינו באר את מהות מי דקרים בפיה"מ
לשבת פי"ד מ"ג (ע"פ הבבלי שם ק"י א'), אבל השמיט את
ההלכה של שותה מי דקרים לצמאו, עיין בפכ"א מה' שבת הכ"ג
ועיי"ש הכ"א ובמעשה רוקח שם. ואפשר שהשמיט בחיבורו את
עניין מי דקרים מפני שכבר בטלו בימיו.

</p>
</body>