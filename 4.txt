<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>page 31</title>
  <link rel="stylesheet" type="text/css" href="../Styles/tp.css"/>
</head>

<body>
  <p class="heb"><span class="bolded"> ת </span> בהוצאות שלנו: וכי יש עבודה בלב. ואיזו זו תפלה. ובפ"א מה' תפלה ה"א העתיק רבינו: ולעבדו בכל לבבכם. אמרו חכמים איזו היא עבודה שבלב זו תפלה (כלשונו בה' הירושלמי). ובהוצאות שלפנינו נמצאת ברייתא זו בבבלי תענית ב' א', אבל בכמה כת"י (עיין בהוצ' מלטר צד 3 הערה 12 ובדק"ס שם צד 2 הערה פ') חסרה ברייתא זו בבבלי, וכן לא היתה לפני כמה מן הראשונים (עיין דק"ס הנ"ל. ויש להוסיף גם את הר"ח שבאו"ז ה' ק"ש סי' ד'). וכבר העיר בעל דק"ס במקומו שברייתא זו לא היתה לפני הר"מ בבבלי, שהרי בסה"מ שלו (עשין ה') מעתיקה בשם הספרי ואינו מזכיר כלל את הבבלי, והנחתו מתאשרת עכשיו גם מה' הירושלמי של רבינו. ברם בשו"ת ר"א בן הרמב"ם סי' ס"ב הוצ' פריימן צד 62: דתניא בגמ' דתענית לעבדו זו תפלה וכו' ת"ל בכל לבבכם איזו היא עבודה שבלב הוי אומר זו תפלה.</p>

  <p class="heb"><span class="bolded"> א </span> בה"ג פ"ה מברכות, צד 11 ע"ב: מנין לתפלת נעילה מן התורה שנ' גם כי תרבו תפלה. הא למדת שכל המרבה בתפלה נענה. ורבינו הביאה מפני שרמז זה לא נזכר בבבלי.</p>

  <p class="heb"><span class="bolded"> ב </span> לפנינו: אמר ר' יודן ענתירדיא מתניתא מסייעא וכו'. ורבינו השמיט את שם האמורא כרגיל אצלו.</p>

  <p class="heb"><span class="bolded"> ג </span> בהוצאות שלפנינו ממשיך הירושלמי אחרי הראייה לר' יוחנן ממשנת תענית: אחוי דאימ' דרב אדא הוה צייר גולתיה דרב בצומא רבא אמר ליה כד תחמי שימשא בריש דיקלי תיהב לי גולתי דנצלי נעילת שערים. מחלפה שיטתיה דרב. תמן הוא אמר בנעילת שערי שמים וכא אמר בנעילת שערי היכל. אמר ר' מתנה על ידי דהוה מאריך רב בצלותיה סגין וכו'. ורבינו השמיט כל זה, אלא נקט את תרוץ הירושלמי על החלפת שיטת רב כדיחוי של הראיה מן המשנה לר' יוחנן (וכדי שלא נטעה לחשוב שיש כאן קיצור גרידא דייק רבינו וכתב "ועל" במקום "על"). ומקיצורו של רבינו אנו למדים כאן פירוש חדש לגמרי בסוגיא שלפנינו, והיינו שהמעשה בגולתיה דרב היא קושיא נוספת על רב, כלומר מדידיה אדידיה, ותירוצו של ר' מתנה מסלק שתי הקושיות יחד. ומקודם סבר הירושלמי שרב התחיל תפלת בנעילת שערי שמים והתפלל אותה משחשיכה, ולפיכך שאלו עליו ממשנת תענית שמוכח מתוכה שתפילת נעילה היתה ביום, ועוד שאלו מדידיה אדידיה שהתחיל להתפלל מבעוד יום. ותירץ הירושלמי שאין מחלוקת בין רב ור' יוחנן בהתחלת התפלה אלא בסיומה, שר' יוחנן לא האריך בה וגמרה מבעוד יום, ורב האריך בה וסיימה עם שקיעת השמש. וכן פסק רבינו: תקנו תפלה וכו' הנקראת תפלת נעילה, כלומר, ננעלו שערי שמים בעד השמש ונסתרה, לפי שאין מתפללין אותה אלא סמוך לשקיעת החמה (פ"א מהל' תפלה ה"ז). ותפלת נעילה זמנה כדי שישלים אותה סמוך לשקיעת החמה. המתפלל תפלה קודם זמנה לא יצא ידי חובתו (שם פ"ג ה"ו וה"ז. ובשו"ת הר"מ סי' פ' צד 78 פסק כן לענין נעילה). ובכ"מ (פ"א מה' תפילה ה"ז) באר את דברי הר"מ: ומפרש רבינו נעילת שערי שמים סמוך לשקיעת החמה, כלומר תיכף שיסיים תשקע החמה. ונעילת שערי היכל היינו לומר שאחר שיסיים הוא יום עדיין. ולפ"ז אין מחלוקת בין רב ור' יוחנן בהתחלת תפילת נעילה, ושניהם התחילו בנעילת שערי היכל, אלא שר"י סיים אותה מבעוד יום ורב האריך בה עד נעילת שערי שמים. ובספר יד אהרן או"ח סי' תרכ"ג הרעיש על הכ"מ בטענה שפירושו נסתר מקושיית הירושלמי על רב ממשנת תענית, אבל מדברי רבינו כאן אנו רואים שהקושיא היתה רק לפי הסלקא דעתך של התלמוד אבל לפי תירוץ רב מתנא אין באמת קושיא על רב מן המשנה, והם ממש דברי בעל הכ"מ. ואשר לפסק רבינו כרב ולא כר"י, הוא מפני שיש לפנינו כאן מעשה רב כרב. ולא מצאתי חבר להר"מ בפסק זה, כי שאר הראשונים אמנם מפרשים שגם רב התפלל את תפליתו מבעוד יום אבל לפי פירושם גמר אותה משחשיכה. ונדחקו לפרש כן מפני שהירושלמי שלעיל מביא ראייה לר' יוחנן ממשנת תענית ומזה מוכח שרב היה מתפלל משחשיכה. ועיין בבלי יומא פ"ז ב' ומ"ש להלן אות ח'. ועיין מאירי (תענית צד 76) ור"ן (שם רפ"ד ד"ה וזמן תפלת) שהעירו שהבבלי (תענית כ"ו ב') חולק על הירושלמי שלנו, אבל לפי פירוש רבינו בירושלמי כאן אין שום מחלוקת בין התלמודים, ורבינו בעצמו פסק (פל"ד מה' נש"כ ה"ב) כבבלי הנ"ל.</p>

  <p class="heb"><span class="bolded"> ד </span> ר"ח סוף יומא, ועיין אהצו"י צד 99. ובוודאי כן הלכה אלא שרבינו השמיטו בחבורו, מפני שסמך כנראה על המאמר שלעיל בסמוך (ולא העתיקו כאן מפני שכן מפורש גם בבבלי שבת כ"ד רע"ב) שפסקו בפ"ב מה' תפלה ה"ז.</p>

  <p class="heb"><span class="bolded"> ה </span> בהוצאות: אמר ר' חלבו קומי ר' אמי ומתניתא אמרה כו'. ורבינו השמיט את שמות האמוראים כרגיל אצלו.</p>

  <p class="heb"><span class="bolded"> ו </span> פירש בע"ס חרדים: משמע דמפסיקין מלקרות פרשת השבוע, דאי להפטרה בלבד, הרי בחול ליכא הפטרה. והכי נמי איכא מ"ד בבבלי במס' מגילה (ל' ב') וכו' ואיכא מ"ד דפליג וכו' וכן פסקו כל הפוסקים (שמפסיקין את ההפטרה ולא את הפרשה). ולכאורה נראה מכאן שרבינו פסק בילדותו כירושלמי, מפני שבירושלמי (ועיין גם מס' סופרים פי"ב) כולם מודים שמפסיק את הקריאה, ובבבלי מחלוקת בזה (אבל עיין בטורי אבן מגילה ל' ב' ד"ה לסדר, וברש"ש שם כ"ט ב' ד"ה וצריכה). ובאמת תמה בשדה יהושע כאן למה אין אנו נוהגים כירושלמי וכפשטות דברי המשנה (לפי פירש"י) עיי"ש. ברם קשה להניח שהר"מ פסק בילדותו נגד הנוהג הכללי. ונראה יותר שהמחלוקת בין הבבלי והירושלמי מיוסדת על סדר הקריאה בכל השנה. ובימי האמוראים היו מקומות בא"י שלא הפסיקו את הסדרים בר"ח, וברוב המקומות הפסיקו את קריאת הסדר בר"ח ובד' שבתות כסתם הירושלמי שלנו. ומסתבר שלא היה קשה להפסיק את סדר הקריאה בבתי כנסיות שגמרו בהם את התורה אחת לג' שנים, או לג' שנים ומחצה, שהרי לפי מנהג הבבליים, אם יפסיקו בכל שבת ר"ח, בחנוכה ובד' שבתות נמצאו חסרים כמה פרשיות שלמות שהיו צריכים להשלים אותן אח"כ. אבל לפי מנהג בני א"י דלגו רק על סדרים קצרים, וקל היה להשלימן במשך הזמן. ומנהג זה להשלים את התורה בג' שנים היה קיים עוד לכל הפחות בבית כנסת אחד במצרים בזמנו של רבינו, והר"מ התערב בעניין, כפי עדותו של ר' אברהם בנו. וכן פסק רבינו ברפי"ג מה' תפלה: המנהג הפשוט בכל ישראל שמשלימין את התורה בשנה אחת וכו' ויש מי שמשלים את התורה בשלש שנים, ואינו מנהג פשוט. ואפשר שגם כאן, בה' הירושלמי, הביא רבינו את ההלכה הנוהגת לפי "המנהג שאינו פשוט". ויתכן ג"כ שרבינו העתיק כאן את הירושלמי כפירוש לבבלי מגילה, והיינו שלר' אמי מפסיק את סדר הפרשיות גם בשבת ר"ח. עיין בטורי אבן הנ"ל.</p>

  <p class="heb"><span class="bolded"> ז </span> בבבלי יומא פ"ז ב': אמר רב תפלת נעילה פוטרת את של ערבית (וכ"ה לעיל בירושלמי) וכו' לדברי האומר חובה וכו' תנאי היא. וסמכו רבותינו על הירושלמי כאן. וכן בר"ח םוף יומא: וסלקא שמעתא דא שאין נעילה פוטרת של ערב. ועיין בתוספ' ותו"י יומא שם ובראשונים שציין באהצו"י צד 103, בתוספ' ר' יהודה ובמאירי כאן כ"ו א'. וכן פסק רבינו בפ"א מה' תפלה ה"ח, ועיי"ש ה"ו ופ"ג ה"ז ובפיה"מ פ"ד מ"א ובמרכבת המשנה על הר"מ פ"ג מה' תפלה ה"ד. ועיין לעיל בירושלמי ובאוה"ג ח"א צד 67 ואילך.</p>

  <p class="heb"><span class="bolded"> ח </span> לפנינו נמצא מאמר זה למעלה (כחמשים שורות לעיל בד"ו), ורבינו הביאו כאן כדי לבאר שדווקא למ"ד תפלת ערבית רשות הקלו עליו שיהו שבע פוטרות שמנה עשרה, אבל למ"ד חובה אין להקל עליו. ולפיכד בזמננו שקבלנוה עלינו חובה אין נעילה פוטרת של ערבית.</p>

  <p class="heb"><span class="bolded"> ט </span> ר"ח תענית י"ח ב'.</p>

  <p class="heb"><span class="bolded"> י </span> וכן רגיל בכתי"י. ועיין מ"ש ע"ז במבוא לירושלמי כפשוטו צד כ"ב ומ"ש ר"ח ילון בקונטריסים ש"א צד 34.</p>

  <p class="heb"><span class="bolded"> כ </span> בזמן הגאונים היו נוהגים עדיין מנהג מעין זה. וכן בשבה"ל השלם ה' תפלה םוף סי' כ"ה (אוה"ג ח"א צד 75): וכל אחד ואחד אומר לחברו תעתר בתפילתך וכן בסוף ערבית ליוה"כ (סדר ר"ע ח"ב מ"א ע"א): תענו ותעתרו מן השמים. ובמדרש שלשה וארבעה (ווערטהיימער, אוצר מדרשים כת"י ח"א צד נ"ה): שכשאדם מתפלל אומרים לו תתעני בצלותך (ועיין בהערה שם). וכנראה שנהג מנהג זה בתפוצות ישראל, שכן מוסיף בשבה"ל הנ"ל: וכן מנהג בארצנו. וכן כתב הראבי"ה בהלכ' תענית פ"ב (סי' תתס"ח, ח"ב צד 629): [רמז] לתלמיד חכם הוא שאדם צריך לומר לרבו תישמע תפלתך ובדוכתא אחרינא גרסינן בירושלמי צריך לומר תעתר, וכן שמעתי דנוהגין לומר בארץ לומברדיאה לשליח ציבור אחר שגומר תפלתו. וכן כתב בספר השרשים להרד"ק ערך עתר: "ואני תמה על מה שנהגו בנתינת שלום במוצאי יום הכפורים אחד לחברו תענה ותעתר. ותעתר רוצה לומר תקובל תפלתך וכן אמר הפייט תזכו לשנים רבות תענו ותעתרו. ואין זה על דרך לשון הפסוק, כי הקב"ה הוא הנעתר כשמקבל התפלה וכו'. ואפשר שנהגו כן לפי שמצאנו בלשון מענה העונה והנענה כאחד וכו', ואפשר כי על ענין זה נהגו כן בלשון עתירה, ואעפ"י שאינו נמצא כן, למדו מזה, כי ענינם קרוב וכו' ". וברור שלא היה לפני הרד"ק הירושלמי שמביא הראבי"ה הנ"ל מדוכתא אחרינא. ובחמאת החמדה כת"י (ד"ר ב. מ. לוין, מאמר על כת"י חמאת החמדה וכו' צד 5): ומפני זה נהגו מקצת בני מדי ופרס ששכננו ביניהם שילכו הקהל מקצתם אל מקצתם במוצאי הכפורים ורובם מתקבצים והולכים אצל חכם וכו' ונותנין לו שלום וכו' כלומר שנתקבלה תפלתך שהתפללת בנעילה וכו'</p>

  <p class="heb">ורבינו השמיט כאן את תפלת היחיד בתשעה באב, אעפ"י שפסקה בפ"ב מה' תפלה הי"ד. וקרוב מאד שהביאה בה' הירושלמי לתענית, כמו שהביאוה כמח מן הגאונים והראשונים, עיין אהצו"י תענית צד 75.</p>

  <p class="heb"><span class="bolded"> כ</span>-א שנינו להלן בירושלמי: בימי מלכות יון היו משלשלין להן וכו' והיו מעלין להן שני גדיים וכו'. והביאה רבינו בפיה"מ עדיות פ"ו מ"א ופסקה בפ"א מה' תמידין ה"ב, עיין בכ"מ שם. והשמיטה כאן מפני שאין לה זיקה להלכה, אעפ"י שרבינו רגיל להביא פיסקאות המבארות את המשנה. אבל כבר בארנו במבוא שאין לקבוע כללים בשיטת רבינו. ועל פסול גדיים לתמיד, עיין מ"ש הרי"ז יאסקאוויץ בספרי זוטא שהוציא צד 484 הערה ז'.</p>

  <p class="heb">ולהלן בה"ג שנינו: איזו היא (שבע) מעין י"ח רב אמר סוף כל ברכה וכו', ורבינו הביאה בפיה"מ במקומו, וכאן השמיטה, עיין מ"ש ע"ז לעיל צד ו'-ז'.</p>

  <p class="heb"><span class="bolded"> ל </span> בבבלי כ"ט ב': מאי קבע וכו' אמר ר' אושעיה כל שתפלתו דומה עליו כמשוי. ורבנן אמרי כל שאינו אומרה בלשון תחנונים. רבה ורב יוסף דאמרי תרווייהו, כל שאינו יכול לחדש בה דבר. א"ר זירא אנא יכילנא לחדושי מילתא ומסתפינא דילמא מטרידנא. ופסק רבינו בפרק ד מה' תפלה הט"ז: יתפלל בנחת ותחנונים ולא יעשה תפלתו כמי שהיה נושא משאוי ומשליכו והולך לו, ועיין בפיה"מ פ"ד מ"ד. וכן ברי"ף פ"ד סי' ק"ד הביא את דעת ר' הושעיה ורבנן, ופירש כנראה שאין מחלוקת ביניהם, ושניהם מפרשים את עניין הקבע. ברם הגאונים ור"ח פירשו שהעיקר הוא כרבנן, ואפילו אם היתה תפלתו עליו כמשוי, כל זמן שאמרה בלשון תחנונים שפיר דמי. והנה מירושלמי כאן מוכח שהעיקר הוא עניין התחנונים. וכן במאירי הנ"ל: או שאין אומ' תפלתו בלשון תחנונים אלא שקוראה כקורא באיגרת דרך מצות אנשים מלומדה. ובבבלי ובירושלמי כאן שהזכירו את החידוש בתפלה הוא מפני שאין לך דבר מוציא מידי קבע ומביא לידי תחנונים כחידוש דבר בתפלה. וכך שנינו בבבלי כ"א א': התפלל ונכנס לביהכ"נ ומצא ציבור שמתפללין אם יכול לחדש בה דבר יחזור ויתפלל וכו'. אבל ברי"ף פ"ג סוף סי' ס"ג אם יכול לחדש דבר בתפלתו כדי שתהא תפלתו תחנונים יתפלל וכו'. וגם כאן אמרו לעיל בירושלמי שאחיתופל היה מתפלל ג' תפלות חדשות בכל יום ור' אלעזד היה מתפלל תפלה חדשה בכל יום ור"א היה מברך ברכה חדשה בכל יום. ולכאורה אפשר לפרש כאן שהתפלות והברכות היו מחוץ לשמונה עשרה, כדי להוכיח עד כמה היתה תפלתם תחנונים. אבל כבר פירשו הגאונים שהחידוש היה בתוך התפלות הקבועות. וכן בתשה"ג מרמורשטיין (צד י"ד, אוה"ג ח"א צד 141): והרי נאמר על אחיתופל, שהיה מחדש דברים בכל יום. ואפילו דבר אחד דיו היכירא לנדבה מחובה (ובהערות מרמורשטיין העיר לנכון על הירושלמי שלנו). וכן צריך לפרש גם את המשך הירושלמי, שר"א היה מחדש בכל ברכה מן האמצעיות ור' אבהו לא היה מחדש אלא בברכה אחת גרידא, עיין ר"מ פ"א מה' תפלה ה"ט. נמצאנו למדים מן הירושלמי כאן שהלכה כחכמים שאין קבע אלא מי שאין תפלתו תחנונים, וכנראה שרבינו פסק בילדיתו כדברי הגאונים והר"ח.</p>

  <p class="heb">ומה שהביא רבינו כאן את עניין החידוש בתפלה (אעפ"י שאין הלכה כן עיין להלן) הוא מפני שאפשר ללמוד מכאן כמה צריך לחדש בתפילה כדי שתהיה תחנונים. יתר על כן אנו למדים מכאן גם את הפירוש בבבלי. וכן כותב המאירי (כ"ט ב' צד 98): כל שאין יכול לחדש בה דבר, כלומ' שממהר תפלתו כפי רגילות לשונו עד שאם צריך לחדש בה דבר אינו יכול, ונדחית ממה שאמ' ר' זירא אנא יכילנא וכו' כלומר שאעפ"י שאני מוצא את עצמי יכול לחדש בה דבר איני רוצה בכך, שמא אבוא מתוך החדוש לטרדא ולא אוכל לחזור. ברם מן הירושלמי כאן רואים שהמחייבים חידוש בתפילה, מחייבים אותו בפועל ולא בכח (וכן נאמר על ר' זעירא בעצמו שחידש בפועל, עיין לעיל בסמוך בירושלמי), ולשון הגמרא "יכול לחדש בה דבר" היא באשגרה מלעיל שם כ"א א'.</p>

  <p class="heb"><span class="bolded"> מ </span> באהצו"י צד 111 מעיר על הכל בו סי' י"א (דין התפלה וזמנה) שכתב: ירושלמי נתפלל ומצא עצמו טועה והתפלל של חול בשבת יצא. והנה רבינו פסק בפ"י מה' תפלה ה"ז: מי שטעה והתפלל של חול בשבת לא יצא. וכ"ה גם בד"ק וד"ו, ועיין בכ"מ במקומו. ובב"י טאו"ח סי' רצ"ח העיר: לא יצא, וכ"כ סמ"ג סי' י"ט, ולפי שראיתי מי שמשבש נוסחת הרמב"ם בדקדוקי הבל וגורס יצא כתבתי זה אעפ"י שהוא פשוט. ובס' יד אהרן או"ח סי' רס"ח מביא בשם מהר"מ מטיוולי: "א"מ מי שמחק תיבת "לא" וגורס יצא, והדין עמו וכו' וכן מצאתי נוסחת הרמב"ם בספרים המדוייקים מכ"י, וכ"ה נוסחת הסמ"ג בספר המדוייק מכ"י וכ"ה גירסת הירוש' שהביא הכלבו וכו'". ובמעשה רוקח פ"י מה' תפלה ה"ז מעיר: "ומצאתי בכתיבת יד נוסחא אחרינא מי שטעה והתפלל של חול בשבת אם נזכר וכו' (ולא גרס לא "יצא" ולא "לא יצא") ונראה שהיא גירסא נכונה ע"פ דקדוקי מרן ז"ל". ברם נוסחת מהר"ם מטיוולי יש לה על מה לסמוך, וכ"ה בר"מ כת"י ספרדי על קלף כת"י ניורק (נכתב ה' אלפים קט"ו ליצירה) ובששה כתי"י תימנים ובאינקונבל ספרדי (שרק דפים אחדים ידועים ממנו), וכן בשנו"ס מר"מ כת"י הוצ' המבורגר צד 10. וכן בכת"י אדלר (מספר 1052), אלא שבין השיטין נוסף בכת"י מאוחר "לא". וכן בא"ח (ה' תפלה סי' ק"א, י"ט ע"ב): טעה והתפלל של חול בשבת יצא, אבל צריך לכוין לבו בתפלת ש"צ. ובע"ש יכוין בברכה מעין שבע. וכ"כ ר' נטרונאי והר"ם ז"ל. וכן בהגהות הרמ"ך במקומו: יצא. תמה הוא היכי פסק יצא וכו'. וכן בשו"ת הרדב"ז ח"א, לשונות הר"מ סי' ס"ה: לא יצא. ויש ספרים מדוייקים שכתוב בהם יצא ולא ידענא אמאן נסמוך. תשובה. שתי הנוסחאות אמת וכו' דאורחיה ז"ל להעמיק (להעתיק?) לשון התלמוד דגרסי' בירושלמי התפלל ומצא עצמו טועה של חול בשבת יצא וכו' עיי"ש פירושו בירוש' ובר"מ. וברור שהעתיק את הירושלמי מספ' כלבו הנ"ל. ומה' הירושלמי כאן אנו רואים שלא היתה לפני רבינו הגירסא שמביא בכלבו הנ"ל, ובוודאי היה מקור אחר לדבריו.</p>

  <p class="heb"><span class="bolded"> נ </span> וכן פסק רבינו בפ"י מה' תפלה ה"ז ע"פ הבבלי כ"א א', ורבינו לא הביאו כאן אלא מפני החידוש שבסוף המאמר, עיין להלן.</p>

  <p class="heb"><span class="bolded"> ס </span> באהצו"י כאן לא הזכיר אף אחד שמביא את הירושלמי. ברם כן כתב בשבה"ל השלם (סי' קכ"ד, נ' ע"א): אבל תפלת מוסף אין בה מקום לשמונה עשרה כלל, הלכך פוסק אפי' באמצע הברכה. ומורי הר"ר מאיר זצ"ל פי' דווקא בברכת אתה חונן גומר אבל בשאר ברכות פוסק, והכי איתא בירושלמי, הכל מודים באתה חונן דגומר כל אותה הברכה. אמר ר' תמיה אני למה בטלו וכו'. ומלשונו נראה לכאורה שמהר"ם אינו מחלק בין אתה חונן לשאר הברכות אלא בתפלת מוסף (עיין להלן), אבל בשאר תפלות היא חונן הדעת היא שאר ברכות. וכן משמע מלשון ס' האגור סי' תי"ב (בשם שבה"ל) והתניא סוף סי' כ'. אבל הרמ"ש מאיברוא (על הכל, הגורן ח"ז צד 99) כתב: וגם הלכה דאם טעה אדם והתפלל של חול בשבת, כגון שהתחיל באתה חונן גומר אותה ברכה שהתחיל, ובתוספת' פליגי תנאי (אין זה בתוספתא, והכוונה לירושלמי שלנו) אי יגמור בה הברכה אי לא, אבל באתה חונן כ"ע לא פליגי דיגמור אותה ודאי. וכן בתשב"ץ קטן (כת"י אדלר 2052, צד 162 ע"ב על הגליון): אינו צריך להשלים תפלתו. הג'. ופוסק באמצע ברכה. וכן בשבת פוסק מלבד באתה חונן ע"כ. (וע"פ כת"י זה צריך לתקן את לשון ההגהה שבתשב"ץ קטן סי' ר"ל, עיי"ש). וכן כנראה פסק גם הר"מ ריקנטי בפסקיו סי' ל"א. ומוצאים אנו איפוא חברים להרא"ש מלוניל שפסק כן. ודברי ר"ד ערמה במקומו (י"ט ע"ד): והכל חולקין עליו (כלומר, על הרא"ש מלוניל) צריכ' תיקון לפ"ז. ובשדה יהושע כאן תמה על הרא"ש מלוניל מן הירושלמי כאן וכתב: "תדע דהא אמרינן הכא הכל מודים בחונן הדעת שהוא גומרה, כלומר, אפילו מ"ד חותך, בחונן הדעת מודה שהוא גומרה, א"כ משמע לן דמאי דפליגי הוא בשאר ברכות וכו', וא"כ מסתמא גומר דמסיק בתלמוד דידן הוא דומיא דגומר דהכא, דהוא אפילו שאר ברכות כי היכי דיהו שוין גומר דהכא לגומר דהתם". ברם עכשיו ראינו שמהר"ם, העומד בשיטת הרא"ש מלוניל, הביא בעצמו את הירושלמי שלנו, ונראה שדווקא על פיו פירש את הבבלי. וכן הוא גורס שם: הני בני בי רב דטעו ומתחילי תפלות חול בשבת וכו' ופירש אותו שטעו בהתחלה, והיינו בחונן הדעת, וככולי עלמא שבירושלמי, וטעם הגמרא "גברא בר חיובא הוא" (עיין בתר"י וברא"ש הנ"ל) לא ניתן אלא לברכת חונן הדעת. וברא"ה פ"ג צד מ"ה (ומביאו באהל מועד ח"א ס"ב ע"א) וכן במאירי כ"א א' צד 71 פסקו שאם הזכיר של חול בכל הברכות שבתפילות שבת גומר את הברכה, אבל במוסף פוסק מלבד בחונן הדעת שגומרה גם במוסף, והסתייעו מן הירושלמי שלנו. וכן פסק בס' המחכים צד 5 מבלי להביא את הירושלמי, ועיין בפיסקא ריקנטי סי' ל"א הנ"ל. ויש שהביאו את הירושלמי כעין פירוש לבבלי ברכות ל"ג א': א"ר אמי גדולה דעה שנתנה בתחלת ברכה של חול. וכן בדרשות לר' יהושע ן' שועיב פרש' אחרי מות, מ"ט ע"ד: והוא שאנו אומרין אתה חונן לאדם דעת והוא שלימות האדם, ועל זה אמרו בירושלמי כי בקושי התירו שלא לומר זו הברכה בשבתות ובמועדים, כי תמיד היה לנו חובה לאמרה. וע"כ אמרו שאם התחיל בשבת גומרה. וכן בטור או"ח סי' קט"ו: ברכה רביעית אתה חונן וכו' ירושלמי אם אין בינה אין תפלה. ועיין מדרש שמואל פ"ה-ט', הוצ' בובר צד 19, ועיין מ"ש בכוזרי מאמר ד', הוצ' הירשפלד צד 171.</p>

  <p class="heb">ברם רבינו העתיק כאן את המחלוקת של רב נחמן ורב ששת עם התוספת שבחונן הדעת כולם מודים שגומר את הברכה והמחלוקת היא בשאר ברכות, ומכאן מוכח שנקט את הפיסקא בפירוש לבבלי כ"א ב', והיינו שטעו ומתחילי תפלות חול בשבת, הוא לאו דווקא מתחילי בחונן הדעת אלא הוא הדין גם בשאר ברכות, כמו שהוכיח בשדה יהושע הנ"ל מן הירושלמי כאן. וכן פסק רבינו בפ"י מה' תפלה ה"ז: ואם נזכר והוא בתוך התפלה גומר ברכה שהתחיל בה וחוזר ומתפלל של שבת. במה דברים אמורים בערבית או בשחרית או במנחה אבל במוסף פוסק אפילו באמצע הברכה. ורבינו אינו מחלק בין חונן הדעת לשאר ברכות ופסק כמ"ד גומר את הברכה בכל הברכות כולן.</p>

  <p class="heb"><span class="bolded"> ע </span> וכ"ה בכי"ר, אצל הגאונים והראשונים, עיין להלן, ולפנינו בטעות: בר חנינא.</p>

  <p class="heb"><span class="bolded"> פ </span> קריאת המלה מפוקפקת, ובהוצ' שלפנינו ליתא. ולעצם העניין, עיין בראשונים שציין באהצו"י צד 112, וגם כאן לא יצא ידי חובתו. והירושלמי שלפנינו מובא כבר בסדר רב עמרם ז' ע"ב (השלם קט"ו ע"ב), בפרדס לרש"י נ"ח ע"ג ובמחז"ו צד 15. וכ"ה בסדור רש"י צד 19, במאירי צד 16 ובמנוה"מ ח"ב צד 114. והנה מפשט דברי הירושלמי משמע שגם בביה"כ עצמו צריך לייחד לו מקום (עיין מה"פ כאן ד"ה במקום), וכ"ה דעת רוב הראשונים. אבל תר"י (פ"א ריש סי' ט'. ועיין ב"י טאו"ח סי' צ') פסקו שבביה"כ עצמו אין להקפיד אם לא ייחד לו מקום קבוע. וכ"ה כנראה דעת רבינו בפ"ה מה' תפלה ה"ו שפסק: "וקובע מקום לתפלתו תמיד", וכל הלכה זו עוסקת בתפילת אדם בביתו, עיין בכ"מ במקומו ובתשובת רבינו סי' כ"א (הוצ' פריימן צד 19). וכן מפורש בדברי ר' אברהם בן הר"מ (סה"י לכבוד ר"י לוי צד 39. וציין לו פריימן הנ"ל): ואף בדירתו של אדם אינו נכון שיתפלל פעם הנה ופעם הנה כי אם במקום המיוחד לתפלתו. וכן כנראה פסק גם באהל מועד ח"א ס"ז ע"א. ואין בידי להכריע אם רבינו סבר בילדותו כדעת רוב הראשונים שצריך אדם לייחד לו מקום אפילו בביה"כ בעצמו ואח"כ חזר בו, או שלא הביא כאן את הירושלמי אלא מפני שבבבלי (ו' ב') לא נאמר אלא: כל הקובע מקום לתפלתו אלקי אברהם בעזרו, והיינו הבטחה טובה למדקדק, מה שאין כן בירושלמי המזהיר: צריך אדם לייחד לו מקום וכו'. וע"פ זה פסק רבינו בפ"ה הנ"ל: וצריך לפתוח וכו' וקובע מקום לתפלתו תמיד. ויתכן שרבינו הוסיף את המלה תמיד בכוונה ללמד שצריך לייחד לו מקום תמיד בין בביתו ובין בביה"כ, וכדעת רוב הפוסקים ע"פ הירושלמי. ועיין מ"ש להלן פ"ה צד ל"ה.</p>

  <p class="heb"><span class="bolded"> צ </span> מכאן שאסדה הן דוברות, וע"פ זה פירש רבינו בפיה"מ כאן ובזבים פ"ג מ"א, כדי להוציא מפירוש הגאונים והר"ח. והנה לפנינו בירושלמי: היא אסדא היא אסכריא היא רפסודות. וכן בכי"ר: הדא אמרה (צ"ל: היא אסדה) היא אכסדיה וכו'. וכ"ה (בשינויים קלים) בערוך ערך סדה ובראשונים שציין באהצו"י צד 114 (חוץ מס' המפתח, עיין להלן). וכ"ה גם בס' האגור לר"ש ג'מע צד 26, בפי' הרד"ק לד"ה ב' (ב' ט"ו) וס' השרשים שלו ערך רפסד, ועיין גם בפי' רבינו הלל לספרא כת"י, ומכאן ברור שגם איסכריה (או אכסדיה) היא רפסוד. ברם כבר העיד לנכון הר"ל גינצבודג (פירושים ח"ג צד 409) שלפני רבינו לא היו בירושלמי המלים "היא אסכריא", שהרי בפיה"מ נגעים פי"ב מ"א (הוצ' דירינבורג צד 161) אומר רבינו: ואסכריה מין בנין שאינו מחובר לארץ אלא יוצא לאויר. והנחת הרל"ג מתאשרת עכשיו ע"י ה' הירושלמי שלנו. ונמצאנו למדים שאין כאן השמטה שלא בכוונה, אלא גירסא דווקנית. וכגירסת רבינו כ"ה גם אצל רב האי גאון (הצופה לארץ הגר ח"ו צד 189, אוה"ג ח"ב צד 42): אסדה אמרי במערבא היא אסדה היא רפסוד דכת' רפסודות וכו'. וכ"ה גס בס' המפתח לרבינו נסים כ"ח ב'. ור' תנחום הירושלמי במלונו כת"י, מביא בשם רב שרירא: הוא רפסוד הוא אסדה הוא אסכריא. וספר משובש נזדמן לו לר' תנחום שנוספו בו המלים "היא אסכריא", כפי שרואים מן הסדר המתנגד לכל כתה"י והראשונים.</p>

  <p class="heb"><span class="bolded"> ק </span> רבינו כתב כאן ז' (כלומר, ה"ז) וראה שאין שם שום חידוש לעניינו והשמיטה. ובפ"י מה' תפילה הט"ז פסק רבינו: וכל המתפלל שתי תפלות אפילו שחרית ומוסף לא יתפלל זו אחר זו אלא ישהה בין תפלה לתפלה כדי שתתחונן דעתו עליו. ועיין בכ"מ שטרח למצוא מקור לדברי הר"מ שהזכיר שחרית ומוסף (ועיין בבלי ל' ב' ברש"י ותוספ' ד"ה כמה), ובירושלמי כאן בה"ז מפורש כן. ברם הר"מ השמיטו מפני שכנראה גרסו כן הגאונים גם בבבלי. וכן כותב רב האי בפירושו (הצופה ההגרי ח"ו צד 192, אוה"ג ח"ב צד 43): כמה ישהה בין תפלת שחרית לתפלת מוסף רב הונא ורב חסדא וכו'.</p>
</body>
</html>