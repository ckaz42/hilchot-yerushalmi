<body>
  <p class="heb"><span class="bolded"> ר </span> בהוצאות שלפנינו: ר' ירמיה בשם ר' אבא הבא מן הדרך אסור להתפלל ומה טעם לכן שמעי נא זאת ענייה ושכורת ולא מיין. ר' זריקן ר' יוחנן בשם ר' אלעזר בנו של ר' יוסי הגלילי המיצר אסור להתפלל לא מסתברא אלא מן הדין קריין לכן שמעי נא זאת ענייה ושכורת ולא מיין. ורבינו התחיל לכתוב: הבא מן הדרך וכן, ותיקן את המלה "וכן" ל"אסור", וכנראה שמתחילה רצה לכתוב: הבא מן הדרך וכן המיצר אסור להתפלל, ונמלך וכתב אסור להתפלל בשניהן. ואעפ"י שרבינו השמיט את שמות האומרים מ"מ לא רצה לערב כאן יחד את המאמרים שנאמרו ע"י חכמים שונים. ובפ"ד מה' תפלה הט"ו פסק רבינו: לפיכך הבא מן הדרך והוא עיף או מיצר אסור לו להתפלל עד שתתישב דעתו וכו'. ועיין בכ"מ שם. וברור שרבינו נסח את הדברים ע"פ הירושלמי כאן (עיין מה"פ ד"ה הבא). ושנינו בבבלי (עירובין ס"ה א'): א"ר אלעזר הבא בדרך אל יתפלל ג' ימים וכו' אבוה דשמואל כי אתא באורחא לא מצלי תלתא יומי. ולפי גירסא זו היה אפשר לפרש שרק מי שהחזיק בדרך ג' ימים הראשונים אל יתפלל, מפני שעדיין לא התרגל לדרך ולא נתיישבה דעתו עליו, אבל בחזר לביתו מתפלל מיד, אבל מן הירושלמי שלנו מוכח שבבא מן הדרך עסקינן. ואפילו אם נניח שרבינו גרס גם בבבלי הבא מן הדרך וכו' לא נמנע מלהביא את הירושלמי כאן מפני נתינת הטעם מן הפסוק ומפני הצירוף עם מיצר שלא נזכרו בבבלי. וגם מלשון רבינו בחיבורו: אסור להתפלל במקום "אל יתפלל" שבבבלי משמע שפסק ע"פ הירושלמי כאן. ועיין בראשונים שציין באהצו"י צד 117 ואילך.</p>

  <p class="heb">ועדיין יש לעמוד על הלכה אחת שהשמיטה רבינו כאן, אעפ"י שהביאה בחבורו. וכן שנינו להלן בירושלמי: רב ירמיה אמר העוסק בצורכי ציבור כעוסק בדברי תורה. ומרהיטת העניין משמע שהעוסק בצרכי ציבור כעוסק בדברי תורה לעניין זה שיכול להתפלל מיד כאילו עמד מתוך דין של הלכה [קצובה], וכן פירשוה כמה מן הראשונים. ברם קשה קצת להבין שהעסק בצרכי ציבור מיישב את הדעת ומסלק את הטירדא כמו הלכה פסוקה, ולא עוד אלא שבכי"ר גורס במאמר הקודם: רב ירמיה אמ' לא יעמוד אדם ויתפלל מתוך דין של הלכה. ולפי גירסא זו בירושלמי עלינו לפרש את המאמר השני: העוסק בצרכי ציבור כעוסק בדברי תורה, היינו כעוסק בדין הלכה ולא יתפלל אלא עד שתתיישב דעתו. וכן באמת מפרש המאירי (ל"א א' צד 108) שכתב: "ובתלמוד המערב אמרו העוסק בצרכי צבור כעוסק בתורה, כלומר וצריך לישב דעתו באיזה דבר, ואנו נוהגים מתוך כך לומר אשרי קודם תפלה". הרי לך שלדעתו כוונת הירושלמי היא שהעוסק בצרכי ציבור אינו כעומד מתוך דין של הלכה [פסוקה], אלא כעוסק בתורה, ואין לו להתפלל תיכף בלי ישוב דעתו. אבל גירסת הספרים שלנו מתאשרת ע"י כמה מן הראשונים, ודין של הלכה פירושו הלכה קצובה, כמו שיוצא מהמשך הירושלמי להלן. ולפיכך מסתבר מאד פירוש הראבי"ה (ברכות ס' צ"ב, ח"א צד 63) שאין המאמר הזה אלא דוגמא של הלכה פסוקה, כלומר, ר' ירמיה אמר לפני תפלתו: כל העוסק בצרכי ציבור כעוסק בתורה. והנה לפי שיטת הירושלמי (פ"א ה"ב, ג' ע"ב ומקבילה בשבת פ"א) רשב"י וחבריו לא היו מפסיקין מד"ת אפילו לק"ש, ולפ"ז הכלל של הירושלמי, כל העוסק בצרכי ציבור כעוסק בתורה הוא בדווקא, מפני שהעוסק בתורה אינו מפסיק לא לק"ש ולא לתפלה, ומה שאנו מפסיקין מת"ת לק"ש הוא מפני שאנו מפסיקין תורתנו לאומנותנו, ומכ"ש שנפסיק לק"ש ולתפילה. אבל העוסק בצרכי רבים (ואין זה עניין פרטי שלו) הוא כאדם שתורתו אומנותו העוסק בתורה (וכן מפורש בר"מ, עיין להלן) ואינו מפסיק לא לק"ש ולא לתפילה. ברם בשיטת הבבלי (שבת י"א א') אפילו חכם שתורתו אומנותו מפסיק לק"ש, ולפי הלכה זו אין לקבוע את הכלל: כל העוסק בצרכי ציבור כאילו עוסק בתורה, שהרי העוסק בדברי תורה מפסיק לק"ש, אבל העוסק בצרכי ציבור גם לק"ש אינו מפסיק, כמו שפסק רבינו בפ"ב מה' ק"ש ה"ה. מעתה מובן למה השמיט כאן רבינו הלכה זו מפני שהיא נשנית בירושלמי באופן כללי, ומשמעותה שהיא נוהגת בין בק"ש ובין בתפלה, ולפי הלכת הבבלי היא אמיתית רק למחצה, והיינו שרק לעניין תפלה העוסק בצ"צ כעוסק בתורה ואינו מפסיק, אבל לעניין ק"ש העוסק בצ"צ עדיף מעוסק בתורה, ולפיכך לא יכול היה רבינו להביאה כצורתה. אבל הוא קבע אותה בפ"ו מה' תפלה ה"ח: ואם היתה תורתו אומנותו ואינו עושה מלאכה כלל והיה עוסק בתורה בשעת תפלתו אינו פוסק, שמצות תלמוד תורה גדולה ממצות תפלה, וכל העוסק בצרכי רבים כעוסק בדברי תורה. ועיין בכ"מ במקומו, ובאהל מועד ח"א ל' ע"ב ובסביב לאהל וביריעות האהל שם, ועיי"ש גם ס"ט ע"ב ובהערה 16 שם.</p>

  <p class="heb"><span class="bolded"> ש </span> לפנינו: ר' חזקיה ר' יעקב בר אחא ר' יסא בשם ר' יוחנן וכו'.</p>

  <p class="heb"><span class="bolded"> ת </span> בר"מ פ"ט מה' תפלה ה"ו: ואח"כ מתחנן בדברי תחנונים ובפסקי רחמים ואומר קדיש. ובסדר תפלות שלו נוסח הקדיש: ה' צבאות עמנו משגב לנו אלקי יעקב סלה. ה' צבאות אשרי אדם בוטח בך. אבל בסדר רב עמרם צד 12: ה' צבאות עמנו וכו', ולא נזכר הפסוק שבתהלים פ"ד (תפלת הודו לא נאמרה כנראה בימות החול בזמן הגאונים ואינה בסדר ר"ע ובסדר רב סעדיה, וגם רבינו לא הזכירה בסדר התפלות שלו, וכן בסדורי תימן לא נזכרה תפלה זו אלא בשבת ויו"ט). ועיין בראשונים שציין באהצו"י צד 20 ואילך.</p>

  <p class="heb"><span class="bolded"> א </span> לפנינו: רב חונה אמר כל מי שאינו נכנס בבית הכנסת וכו'. ורבינו השמיט את שם האומר כרגיל אצלו. ועיין אשכול ח"א, הוצ' הר"ש אלבק צד 88, ועיין בהערה ג' שם.</p>

  <p class="heb"><span class="bolded"> ב </span> במאירי ל"א א' צד 109: בתלמוד המערב אמרו שהמתפלל בתוך ביתו בייחוד וכונה יתירה כאילו מקיף את עצמו מחיצות ברזל, כלומר שהוא יכול לעמוד בטוח בתפלתו שהיא מקובלת ושאלו בה, והא תני שצריך אדם להתפלל במקום המיוחד לתפלה, ותירץ כאן ביחיד כאן בצבור. ואעפ"י שהמאירי לא מסר אלא את תוכן הירושלמי, אנו רואים מדבריו שהוא פירש שהחומה של ברזל היא למעליותא, וכן פירשו תלמידי רבינו יונה בפ"א ריש סי' ט' (וציין להם בגליון הש"ס כאן). אבל הר"ש סיריליאו פירש: כאלו חומה של ברזל מקיפתו ואינה נשמעת תפלתו (וממנו גם בשדה יהושע כאן), וכן פירש ר"י ענגיל בגליוני הש"ס כאן, והביא ראיה מן הירושלמי שלהלן סוף פירקין (ומקבילה בגיטין פ"ה): אפילו חומה של ברזל הברכה מפסקתה. וכן בבבלי פסחים פ"ה ב': אפילו מחיצה של ברזל אינה מפסקת בין ישראל לאביהם שבשמים. וכן בבבלי כאן ל"ב ב': מיום שחרב ביה"מ נפסקה חומת ברזל בין ישראל לאביהם שבשמים. וזהו בלי שום ספק הפירוש הנכון. וע"ז שאל הירושלמי: מחלפא שיטתיה דר' יוחנן. תמן א"ר אבא (אמר) ר' חייא בשם ר' יוחנן צריך אדם להתפלל במקום שהוא מיוחד לתפילה וכה אמר אכן, כלומר, לעיל (פ"ד ה"ד) אמר שאדם צריך להתפלל במקום מיוחד לתפילה ואינה אלא מצוה, וכאן אמר שבביתו אין תפלתו נשמעת כלל. ומתרץ הירושלמי: כאן ביחיד כאן בציבור, כלומר ביחיד אין תפלתו נשמעת כלל אם התפלל בביתו, אלא שגם בציבור מצוה עליו להתפלל "בכל המקום אשר אזכיר את שמי", במקום המיוחד לתפילה. וכוונתו כאן לביה"כ דווקא, ואם התפלל בציבור בביתו או אפילו בביה"מ לא עשה יפה, אבל תפלתו נשמעת. ועיין ברכות ח' א'.</p>

  <p class="heb">והנה רבינו השמיט כאן את הקושיא ואת התירוץ שבירושלמי, אלא פסק סתם כל המתפלל בביתו וכו' וסתם בביתו ביחיד משמע, וסתם ביתו הוא אינו בית המדרש, ולא הזכיר כלל שצריך להתפלל בציבור אפילו במקום שלומד בו. וכן השמיט לעיל בפ"ד את מאמר ר' יוחנן שצריך אדם להתפלל במקום קבוע לתפילה. וכן פסק רבינו בפ"ח מה' תפלה ה"ג: בית המדרש גדול מבית הכנסת. וחכמים גדולים אף על פי שהיה להם בעריהם בתי כנסיות הרבה לא היו מתפללין אלא במקום שהיו עוסקין שם בתורה, והוא שיתפלל עם תפלת הציבור (כ"ה בד"ו רפ"ד). וכן כותב הרדב"ז בתשובה (ח"ה ש"א קל"ט): "ולא היתה כוונתו שצריך עשרה כאשר כתב תלמידו של רבינו יונה: ורבינו משה פירש שלא אמרו אלא בעשרה (פ"א סי' י"ג) ע"כ. ואפשר ספר משובש נזדמן לו, והיה כתוב והוא שיתפלל שם תפלת הצבור וכו', ואין דרכו של רבינו לסתום אלא לפרש ולקצר, והיה ראוי שיכתוב והוא שיתפלל בעשרה, אלא הגירסא הנכונה היא גירסת הספרים שלנו, והוא שיתפלל עם תפלת הציבור, ומפרש כיצד היא תפילת הציבור". ונ"ל שהר"מ נקט כאן לשון הגמרא לפי גירסתו, וכ"ה בבבלי ז' סע"ב: ולימא ליה מר לשלוחא דציבורא בעידנא דמצלי ציבורא ליתי ולודעיה למר. א"ל מאי כולי האי. א"ל דאמר ר"י משום ר' שמעון בן יוחי אין תפלתו של אדם נשמעת אלא עם הציבור (כ"ה בשאילתות פ' לך סי' ח' ובה"ג ברכות פ"ה צד 10 ע"ב) ורבינו קבל את גירסת הגאונים, אבל לא את פירושם, והוא פירש ע"פ המשך העניין, עם הציבור - עם תפילת הציבור, והיינו בעידנא דמצלי ציבורא. ועיין במה"פ ד"ה כאן שכיוון לדעת הדדב"ז.</p>

  <p class="heb">ברם בכל כתה"י שבדקתי, וביניהם שנים על קלף, הגירסא היא כמו באינקונבלים ובד"ק: והוא שיתפלל שם תפילת וכו'. וכן בהגהות הרמ"ך במקומו: "והוא שיתפלל שם תפלת צבור. רבינו האי הגאון לא כן פירש שיהא צריך להתפלל שם תפלת הצבור (עיין במעשה רוקח במקומו), ונראין דבריו מההיא ובתפלת השחר, דמייתי ההיא דר' אמי ור' אסי וכו' " (עיין באוה"ג ח"ב צד 43). אבל הערת הדדב"ז שאין זה דרכו של הר"מ לכתוב בלשון סתומה הוא דקדוק חזק מאד. ולפיכך נ"ל לשער בדרך אולי ואפשר שיש לפנינו שנוי בין מהדו"ק למהדו"ב. ובמהדורא קמא כתב רבינו ע"פ לשון הגמרא הנ"ל: והוא שיתפלל עם תפלת הציבור, והיינו בעידנא דמצלי ציבורא, ועמד בשיטת רב האי הנ"ל שמתפלל ביחידות. וכן כתב ר"ד ערמה במקומו: עם תפלת הצבור. וכן כתבו הגאונים ז"ל שיחיד המתפלל בביתו צריך לכוין השעה שהצבור מתפלליו בה. אבל אח"כ חזר בו רבינו ותקן תקון קל "שם" במקום עם, ומכאן הגמגום הקל בלשון. ולעצם העניין כאן, עיין מה שהאריך בשתי ידות למהר"ם לונזנו קי"א ע"ב ואילך.</p>

  <p class="heb">ובספר אהצו"י צד 121 העיר שבראבי"ה ברכות סי' צ' מביא מן הירושלמי: "כאלו התפלל בבית המקדש" במקום "כאילו מקיפו חומה של ברזל", וכן העירו דמביצר ואפטוביצר שהוציאו לאור את הראבי"ה. אבל האמת היא שאין כאן שינוי נוסח בדברי ר' יוחנן שלפנינו, אלא העתקה מהוספה שבספרי הירושלמי שהיו לפני רבותינו האשכנזים. וכן גורס בילקוט תלים סי' תרנ"ט (וציין לו באהצו"י עצמו): ירושלמי דאין עומדין. רב הונא אמר כל שאינו נכנס לבית הכנסת בעולם הזה אינו נכנס לבית הכנסת בעולם הבא. אמר ר' יוחנן מאי טעמא סביב רשעים יתהלכון. והמתפלל בתורה (כ"ה בד"ר, וכנראה שצ"ל: בתוכה כבד"ח) כאלו מתפלל בבית המקדש שנאמר ואהי לכם כמקדש מעט בגוים. וכן מעתיק בראבי"ה סי' י"ב: אמר ר' יוחנן המתפלל בתוך בה"כ (כ"ה בכת"י ובחנם הגיה המו"ל) כאילו מתפלל בבית המקדש. תניא בשם ר"י צריך אדם להתפלל במקום המיוחד לתפלה. ר' אבהו אמר כאן ביחיד כאן בציבור. פי' ביחיד במקום שאין עשרה. וכנראה שנשמט לפניו (ע"י הדומות) המאמר של ר' יוחנן שבירושלמי שלפנינו. ובסי' צ' כתב הראבי"ה: ובפ' אין עומדין בירוש' אמר ר' יוחנן המתפלל בתוך ביתו כאלו התפלל בבית המקדש, דוקא ביחיד וכו'. וגירסא משונה בס' מעלות המדות סוף מעלת התפלה: בני צאו וראו כמה גדול המתפלל בבית הכנסת שכך אמרו חכמים ז"ל כל המתפלל בבית הכנסת כאילו מקיפו חומה של ברזל, ולא עוד אלא שתפילתו מתקבלת לרצון כאילו הקריב מנחה טהורה, כעניין שנ' כאשר יביאו בני ישראל את המנחה וגו'. וברור שכיוון לירושלמי שלפנינו. ולפי גירסא זו צריך לפרש אחרת את המשך הירושלמי, אבל מכיוון שאינני מאמין באמיתות גירסא זו איני חש לפרשה. והארכתי בזה כדי להוכיח שכל הגירסאות והפירושים אינם יוצאים מגדר השערה.</p>

  <p class="heb"><span class="bolded"> ג </span> לפנינו: ר' פנחס בשם ר' הושעיה המתפלל וכו'. ועיין באשכול ח"א הוצ' הר"ש אלבעק צד 88.</p>

  <p class="heb"><span class="bolded"> ד </span> כנראה שרבינו רצה לפרש כאן את החילוקים בין המתפלל בתוך ביתו ובין המתפלל בבית הכנסת, אבל כבר הודיע לנו בתשובתו (סי' שנ"ג הוצ' פדיימן צד 318): שלא הרחיב הזמן וכו' לבאר הלכות אשר עשינו אותם מהירושלמי על דרך מה שעשה הרב (כלומר, הרי"ף): אלו ההלכות מהבבלי, לא מצינו פנאי לבארם.</p>

  <p class="heb"><span class="bolded"> ה </span> לפנינו: ר' אבהו בשם ר' אבהו וכו'. ובכת"י רבינו: ור' ירמיה וכו' אבל ה"ו" אינו אלא קו פשוט וחלק מן הסימן שהוא רגיל לעשות על המלה "פירוש" או על סימן הלכה.</p>

  <p class="heb"><span class="bolded"> ו </span> בבבלי ו' א': שהקב"ה מצוי בבית הכנסת, אבל ביה"מ לא נזכר שם. ועיין ברפ"ח מה' תפלה ובאור שמח שם.</p>

  <p class="heb"><span class="bolded"> ז </span> ז עיין מה"פ ד"ה ברית. וברש"י תמורה י"ד ב': מעייני (כלומר, ר' יוחנן וריש לקיש) בספר אגדתא שלא ישתכחו . ועיין בשטמ"ק שם אות ד'.</p>

  <p class="heb"><span class="bolded"> ח </span> ר"מ פ"ג מה' ת"ת הי"ב.</p>

  <p class="heb"><span class="bolded"> ט </span> בירושלמי שלנו: ר' יוחנן ענתנייתא, וגם הסדר אחר, אבל בשרי"ר 15 ובכי"ר (ושם: נתדרייה) כלפנינו. ובר"מ הנ"ל: וכל היגיע בתלמודו בצנעה מחכים שנאמר ואת צנועים חכמה. ורבינו שינה קצת את הלשון ע"פ הראיה מן הפסוק, והיא היא, כמאמרו של ר' ירמיה מדפתי (נדרים כ"ב ב':) משכח תלמודו ומוסיף טפשות. ובעין יעקב סי' י"א גורס: כל המציע תלמודו בצנעה וכו'. ועיין באשכול הנ"ל.</p>

  <p class="heb">והנה בסוגיא שלנו להלן מעתיק הירושלמי את הברייתא שבתוספתא פ"ג: תני היה כותב את השם וכו' היה כותב שנים או שלשה שמות וכו'. ופסקה רבינו בפ"א מה' תפילין הט"ו. ועיין מ"ש בב"י טיו"ד סי' רע"ו בשם הר"י אסכנדרני. ועיין מ"ש רבינו בפ"ו מה' יסודי התורה ה"ב ובעבודת המלך שם. וכנראה שהגירסא הנכונה בדברי רבינו נמצאת בספרו, ס' שמות קדש וחול (דביר, ברלין תרפ"ג ח"א צד 195. ורבינו כתב ספר זה בזקנותו, שהרי מזכיר שם את חיבורו ואת ספר המורה). וברי"ף ה' ספר תורה מביא את הברייתא שלפנינו בלי הזכרת שם המקור, ועיין מ"ש בתוספת ראשונים ח"א צד 19. וכנראה השמיט רבינו בה' הירושלמי את הברייתות הברורות בתוספתא שהירושלמי לא הוסיף עליהם באור, עיין מ"ש להלן כתובות רפ"ב.</p>

  <p class="heb">ולהלן בירושלמי: אם לא הבדיל במוצאי שבת מבדיל אפילו בחמישי בשבת. ובשדה יהושע שם רצה להוציא מזה מקור לדברי הר"מ בפכ"ט מה' שבת ה"ד: ומבדיל והולך עד סוף יום רביעי. ואעפ"י שדברי הר"מ קשים, עיין בבלי פסחים ק"ו א' (עיין בכ"מ שם, אבל עיין אוה"ג פסחים צד 109), מ"מ לא היה יכול רבינו להעתיק את הירושלמי כאן, שהרי מפורש בו שמבדיל אפילו בחמישי בשבת.</p>

  <p class="heb"><span class="bolded"> י </span> רי"ף ריש תענית, אשכול ח"א הוצ' הר"ש אלבעק צד 37 (ועיין באהצו"י כאן צד 124 ואילך ותענית צד 57). ופסקה רבינו בפ"י מה' תפלה ה"ח ועיין בכ"מ שם, ופשוטה היא.</p>

  <p class="heb"><span class="bolded"> כ </span> וכן מעתיקו בראבי"ה פסחים סי' תקי"ג, ח"ב צד 141, במאירי כאן ל"ג סע"א צד 113 ובטאו"ח ריש סי' רצ"ט. ועיין בבבלי כאן נ"א ב' ובבאור הגר"א או"ח ריש סי' רצ"ו. ובר"מ ספ"ז מה' ברכות (לעניין כוס של ברכה, וה"ה לעניין כוס של הבדלה): אלא הכל שותקין וכו', וכוונתו להעונין אמן.</p>

  <p class="heb"><span class="bolded"> ל </span> בס' המפתח לר"נ ל"ג ב': מודים מודים משתקים אותו. בתלמוד ארץ יש' נתנו הפרש בזה הדבר ואמרו הדא דאיתמר בציבור, אבל ביחיד תחנונים הם. ובגמ' דמגילה (פ"ד ה"י) אמרו ודכוותה אמן אמן. שמע שמע. ומדברי רבינו כאן משמע שפירוש הירושלמי הוא על מודים מודים ולא על קן צפור האמור למעלה, אבל ברא"ף כאן ובק"ע מגילה פירשו שדברי הירושלמי מוסבים על קן ציפור. ועיין באהצו"י כאן צד 128 ובמגילה צד 99 שציין לתוספ' ברכות ל"ג ב' ועוד, אבל גם כאן לא יצא ידי חובתו. וכן כותב הראב"ד בתשובה (שבה"ל ה' תפלה סי' ח', השלם סי' י"ח, ט' ע"ב): ומה ששאלת הלא אמרו חכמים (מגילה י"ח ב') מכאן ואילך אסור לספר בשבחו של מקום וכו', כך נראה לי שלא אסרו לספר בשבחו של מקום אלא בצבור או בעיקר התפלה, אבל ביחיד תחנונים הם. וסמכתי על מה שאמרו לעניין שמע שמע ומודים מודים דביחיד תחנונים הם. וברור שכיוון לירושלמי מגילה ולירוש' שלפנינו. וכן במאירי ל"ג ב', צד 114: ובתלמוד המערב פירשו דווקא בצבור אבל יחיד תחנוני' הם. ואם לא כיון חוזר וכופלו (עיין בבלי שם). ומכאן סמכו לומר שאף בתוארים כן וכו' וראשוני הגאונים כתבו (עיין אוה"ג ח"ב צד 46) דוקא בתפלה אבל בבקשות ותחנונים כל שאינו טועה ירבה בשבח כמה שירצה. ועיין ברא"ש פ"ה סי' ט"ז ובב"י טאו"ח סי' קי"ג. וכן בסמ"ק ה' תפלה (ד' קרימונה ח' ע"ב): אם אמר מודים מודים משתקים אותו וכן אם אמר שמע שמע. ובהגהת רבינו פרץ שם: הדא תימא ברבים אבל ביחיד תחנונים הם. והירושלמי שלנו הובא להלכה גם בהגה"מ פ"ב מה' ק"ש, בסמ"ג עשין י"ח ק' ע"א, ברא"ה פ"ה צד צ"ז, והובא באהל מועד ח"א נ"ו ע"א. ועיי"ש ט' ע"א ובמפרש שם, ועיין באליהו רבה או"ח סי' ס"א אות י"ז, י"ח. ובשדה יהושע כאן מ' ע"א העיר: אבל הרשב"א כתב בתשובה דאין לחלק בין יחיד לצבור וכן כתב הטור בסי' ס"א. ובדברי רבינו בפ"ט מה' תפלה סה"ד אפשר אולי לפרש ע"פ המשך העניין שהאומר מודים מודים משתקים אותו הוא דווקא בציבור כמו שפסק כאן (ועיין מה"פ ד"ה אבל), אבל עיי"ש בה"ז ובטור או"ח סי' קי"ג הנ"ל ובב"י שם.</p>

  <p class="heb">ואשר לכפילת שמע שמע הרי ברור שרבינו אינו מחלק בין יחיד לציבור, עיין פ"ב מה' ק"ש הי"א. ברם אין שום סתירה מן הירוש' מגילה לדברי רבינו. ואעפ"י שכל הראשונים הנ"ל פירשו שמאמר הירושלמי "ודכוותה אמן אמן שמע שמע" מוסב על החילוק בין יחיד לציבור, מ"מ אפשר שרבינו פירש שמאמר זה מוסב על המשנה, והיינו כמו שמשתקים את האומר מודים מודים כן משתקים גם את האומר שמע שמע (וכן כנראה פירש גם בפ"מ במקומו שם). ולא עוד אלא שמסדר הדברים בירושלמי משמע כפירוש רבינו, כי לפי פירוש שאר רבותינו הראשונים קשה קצת למה לא סידר הירושלמי מאמר זה לפני החילוק בין יחיד לציבור, שהרי עדיין לא שמענו כלל שאסור לומר שמע שמע, וכבר מחלקים בין יחיד לציבור, אתמה. ולפי פירוש רבינו ברור מן הירושלמי שדווקא במודים מודים יש לחלק בין יחיד לציבור, אבל לא בשמע שמע. וכן באמת נמצא בסמ"ק ד' קושטא י"ז ע"ב: אבל ביחיד תחנונים הם. וגבי שמע שמע אפילו ביחיד משתקין.</p>

  <p class="heb">ולהלן בירושלמי: היה קורא בתורה ונשתקק זה שהוא עומד תחתיו יתחיל וכו', ופסקה רבינו בפי"ב מה' תפלה ה"ו. וכן פסק הרי"ף במגילה ספ"ג וכמה מן הראשונים (עיין אהצו"י כאן צד 130 ואילך. מגילה צד 92 ואילך. ויש להוסיף ראבי"ה מגילה ח"ב צד 263 וצד 268, עיי"ש) והביאוה מן הירושלמי כאן או מן הירושלמי מגילה. ובמה"פ כאן ד"ה היה קורא החליט שלא פסק הר"מ כסוגיא זו מפני שלשיטתו סוגיא זו היא דלא כהילכתא, ועל דברי הב"י והכ"מ כתב שהם דחוקים מאד, ולפיכך הגיה בדברי הר"מ עיי"ש. ברם גדולה היא ציפורנם של ראשונים, שהרי עכשיו אנו רואים מתשובת הר"מ עצמו (סי' מ"ז הוצ' פריימן צד 47) שרבינו סמך על הירושלמי, שכן הוא כותב: הכי אמרינן תמן בירושלמי ר' חייה בשם ר' יוחנן היה קורא בתורה ונשתתק וכו' והוא מסביר את הירושלמי כדברי מר"ן ז"ל, ואין איפוא להגיה בדברי הר"מ. ואפשר שרבינו השמיטה כאן והביאה במקומה העיקרי (כמו שעשה הרי"ף), בהל' הירושלמי מגילה פ"ד ה"ה. אבל מ"ש להלן בירושלמי: בטיטיי אישתתק באופנייה וכו' לא נמצא בירושלמי במקום אחר, ורבנו השמיטה כאן ולא הזכירה גם בחיבורו, עיין ב"י טאו"ח סוף סי' נ"ט ובשו"ת הרשב"א ח"א סי' ל"ה ובמה"פ ד"ה בטיטי.</p>

  <p class="heb"><span class="bolded">מ</span> בירושלמי כאן: לא יענה אמן אחר עצמו וכו' מאן דמר הרי זה (זה) חכם בעונה בסוף ומאן דמר הרי זה בור בעונה על כל ברכה וברכה. ובבבלי מ"ה ב': לא קשיא הא בבונה ירושלים הא בשאר ברכות. ופירשו בתוספות ועוד שדווקא בבונה ירושלים עונה אמן אחר עצמו, ולא בשאר ברכות. אבל כמה מן הגאונים והראשונים (עיין אהצו"י צד 132) פירשו את הבבלי ע"פ הירושלמי שלנו ואמרו שלא נקטו בבבלי בונה ירושלים אלא לרבותא, אעפ"י שיש הטוב והמטיב אחריו, אבל הוא הדין לסוף כל הברכות. וכן מובא הירושלמי בה"ג ד"ו צד 13 ע"א וד"ב צד 53, עיין מ"ש הרי"ן אפשטיין בתרביץ ש"א ס"ג צד 146. ובקטע מן הגניזה של בה"ג (הוצ' לוי צד 22): אמר רב חסדא לא קאשיא הא דענה בסוף והא דענה אחר כל ברכה וברכה. וכיצד בסוף כגון בונה ירוש' פורס סכת שלום, הבוחר בשירי זמרה הרי זה חכם. וכנראה שע"פ הבה"ג הוסיפו בספרי הירושלמי שהיו לפני רבותינו האשכנזים, עיין ראבי"ה סי' קכ"ד ורבינו פסק בפ"א מה' ברכות הט"ז כשיטת הבה"ג והר"ח (ולא כרב יהודאי ורב האי, עיין להלן. ועיין אגור סי' רנ"ו וסי' רנ"ז), ובוודאי סמך על הירושלמי (עיין מה"פ ד"ה מאן), ובפרט שכן אמר גם רבינו נסים (בית נכות הלכות ח"א צד 54), והרי רבינו היה רגיל להמשך אחריו, ויש לדון איפוא, למה השמיט את הירושלמי כאן מה' ירושלמי שלו. ואולי סמך הר"מ בילדותו על רב יהודאי גאון (עיין אוה"ג ח"ב צד 79 מחי' הרשב"א מ"ה ב'. ועיין בה"ג צד 20 ע"ב, ד"ב צד 63, ועיין בקטע של הלכות פסוקות שפרסם הרי"ן אפשטיין ביאהרבוך הפדנקפורטי חי"ב צד 110) שגרס כאן בקיצור: כאן בתחילה כאן בסוף. וכן גם בר"ח (אוה"ג ח"ג צד 57): ומפרש בתלמוד א"י כאן לכתחלה (צ"ל: בתחלה, כי כן הוא לשון הירושלמי במקום לכתחילה) כאן לבסוף. ולפי גירסא זו אי אפשר להסתייע מן הירושלמי כאן, שהרי לפי פשוטו פירושו: כאן לפני המצוה, כאן לאחריה, עיין בחי' הרשב"א הנ"ל. וכ"ה הסיגנון להלן פ"ו (כמה פעמ') ובחלה פ"א ה"ט, נ"ח ע"א, עיין בפי' הקצר לר' דוד דרשן שם. וכן פירש באבודרהם (סדר תפלות של חול ש"ג, ז' ע"ד) גם לפי הגירסא שלנו בירושלמי. ולפי פירוש זה אין הירושלמי מוכיח כלום על הבבלי.</p>

  <p class="heb"><span class="bolded"> נ </span> בירושלמי שלפנינו: עיר שכולה כהנים נושאין את כפיהן וכו'. ובבבלי סוטה ל"ח ב': בית הכנסת שכולו כהנים כולן עולין לדוכן וכו'. ורבינו העתיק כאן את הירושלמי מפני הבאור שלהלן. וכן פסק ע"פ הירושלמי בפט"ו מה' תפלה ה"ט: בית הכנסת שכולן כהנים כולם נושאים את כפיהם, ולמי מברכין וכו'. ובדקתי בכמה כת"י ודפוסים עתיקים של הר"מ ובכולם: בית הכנסת שכולן כהנים וכו', כמו שהוא גורס (כוונתי על המלה "שכולן") בה' הירושלמי. אבל בהוצאות (כאן וגיטין פ"ה), בכי"ר ובראשונים (חוץ מן המנהיג שגורס: שכולם) שמציין באהצו"י צד 134 הגירסא היא: שכולה כהנים. וגם שינוי קטן זה מראה לנו את הדמיון בין ה' הירושלמי ובין יד החזקה.</p>

  <p class="heb"><span class="bolded"> ס </span> בהוצאות שלנו מוסיף: לאחיהם שבמזרח לאחיהם שבמערב. אבל הוספה זו איננה בכי"ר, בראשונים שמביא באהצו"י ובמקבילה בגיטין פ"ה. וכן בר"מ הנ"ל: ולמי הם מברכים לאחיהם שבצפון ולאחיהם שבדרום. ומי עונה אחריהם אמן הנשים והטף, כבהל' הירושלמי כאן. וכבר נשאל ר' יהושע הנגיד (עיין הערה 97) למה לא הזכיר רבינו מזרח ומערב, עיי"ש התשובה. ועיין מאירי סוטה פ"ז (ע"ט ע"ד מן הספר.)</p>

  <p class="heb"><span class="bolded"> ע </span> עיין ב"ח או"ח סי' קכ"ח סד"ה ירושלמי עיר שכולה וכו'. ועיין בבלי סוטה ל"ח א' וספרי במדבר פי' ל"ט, אבל בכת"י מדרש חכמים שם ובספרי זוטא(?) צד 247 חסרה המלה נשים.</p>

  <p class="heb"><span class="bolded"> פ </span> וכ"ה גם בסוטה ל"ח ב' ורבינו הביאה כאן מפני ההתחלה והסוף, עיין להלן.</p>

  <p class="heb"><span class="bolded"> צ </span> עיין הגירסא בסוטה ל"ט א' וברש"י שם. ורבינו פסק בפט"ו מה' תפלה ה"ח ע"פ הירושלמי כאן, ועיין בכ"מ שם. וגם כאן השמיט את שמות האמוראים ואת המשא והמתן, וכתב כפוסק גרידא.</p>

  <p class="heb"><span class="bolded"> ק </span> וכן פסק רבינו בפי"ד מה' תפלה הי"ד: בכל מקום משתדלין שיהא המקרא אותן ישראל שנא' אמור להם, מכלל שאין המקרא מהם (ואפשר ששאב את הסיום מן הספרי זוטא שאינו לפנינו). ועיין מה שהאריך בכנה"ג או"ח סי' קכ"ח בהגהות הטור ובהגהות ב"י, ועיין באר שבע סוטה ל"ח א' בעניין פירוש המלה "חזן". ועיין בראשונים שציין להם באהצו"י (וקצת מהם גרסו כאן: ובלבד שיהא החזן ישראל, ויש להוסיף גם אגור סי' קס"ט. ועיין כנה"ג הנ"ל). וכנראה שהר"מ פירש "חזן" שליח ציבור, כמו שהבינו אותו רוב האחרונים, וכפי שיוצא מה"ג וה"ח בר"מ שם. ובשו"ת רבינו סי' מ' (הוצ' פריימן צד 39): ודאי שאם היה הקורא להם כהנים אחר אין בכך כלום, אבל זה לא ראינוהו מעולם ולא שמענו במקום שעושין כך, ובכי הא מילתא אמרינן פוק חזי מה עמא דבר וכו', ולפי כך סלקתי אני הספק ואמרתי (שם ה"ה) אין המקרא, וודאי שאין המקרא אותן הברכות אלא שליח צבור וכו'. ועיין גם בפיה"מ כאן פ"ה מ"ד, הוצ' ווייל צד 19. ועל הסתירה בין הבבלי והירושלמי כאן, עיין באר שבע הנ"ל ד"ה אמר רב חסדא ובהערות לס' והזהיר נשא צד 282.</p>

  <p class="heb"><span class="bolded"> ר </span> בבבלי םוטה ל"ח א': אמר אביי נקיטינן לשנים קורא כהנים ולאחד אינו קורא כהן, שנ' אמור להם לשנים. וכן פסק רבינו בפי"ד מה' תפלה ה"ח שלכהן אחד אינו קורא כלל. וכן פסקו בה"ג, בסדר ר"ע, ברי"ף הנ"ל (הערה 98) ובהזהיר נשא צד 282 ועוד. וכן מפורש בבמ"ר נשא פי"א-ד': ואם אינו אלא כהן אחד אינו צריך לומר, שנאמר אמור להם לשנים. ברם בסמ"ק (סי' קי"ג, בד"ק סי' קי"א, והעיר עליו בב"י טאו"ח סי' קכ"ח): ואם הוא אחד אינו נקרא, אלא מעצמו הוא הופך פניו אל העם וכו' נראה לי שאם היחיד אינו נושא כפיו, אף כשאומר לו אינו עובר בעשה דכתיב כה תברכו לשון רבים. ובתוספ' הרא"ש סוטה שם מפרש גם את דברי הגמרא בשיטה זו, וכ"ה שם: לא' אינו קורא כהנים (וכ"ה בה"ג ד"ב צד 221) וכו' ה"פ דיחיד אינו קורא כהנים, כלומר אינו עובר בעשה אם יאמרו לו הקהל שיעלה לדוכן ואינו רוצה, אבל ב' עוברים בעשה כדפי' גמרא בסמוך. ועיין בב"ח טאו"ח סי' קכ"ח ד"ה כתב הר"פ, וע"פ באורו מובנים יפה דברי הרא"ש (אעפ"י שלא הזכירם, כי לא נדפסו בימיו), והירושלמי שלפנינו מוכיח שקשה לפרש כן בבבלי. ולא עוד אלא שקצת גאונים פסקו מפורש כירושלמי שלפנינו, עיין ערוך ערך חלון וערך כהן ובהערות בעל ערוך השלם שם. ועיין גם שבה"ל השלם סי' כ"ג, י"א ע"א. וכן פסק הראב"ן סי' קפ"ב והר"מ ריקנטי סי' ל"ח, ועיין אוה"ג סוטה צד 286, וכן כנראה פסק גם רבינו בילדותו וחזר בו בחיבורו.</p>
</body>